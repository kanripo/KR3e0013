# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:17.184891
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷七十
<pb:KR3e0013_WYG_070-1a>¶
欽定四庫全書¶
　備急千金要方卷七十　唐　孫思邈　撰¶
　　　　　　　　　　　宋　林億等　校正¶
　痔漏方¶
　　　腸癰第二(論法方/灸)¶
論曰卒得腸癰而不曉其病候愚醫治之錯則殺人腸¶
癰之為病小腹重而强抑之則痛小便數似淋時時汗¶
出復惡寒其身皮皆甲錯腹皮急如腫状其脉數者小¶
<pb:KR3e0013_WYG_070-1b>¶
有膿也(巢源云數者/已有膿也)其脉遲緊者未有膿也甚者腹脹¶
大轉側聞水聲或遶臍生瘡或膿從臍中出或大便出¶
膿血¶
問曰官羽林婦病醫脉之何以知婦人腸中有膿為下¶
之即愈師曰寸口脉滑而數滑則為實數則為熱滑則¶
為榮數則為衛衛數下䧏榮滑上升榮衛相干血為濁¶
敗小腹痞堅小便或澀或復汗出或復惡寒膿為已成¶
設脉遲緊即為瘀血血下則愈¶
<pb:KR3e0013_WYG_070-2a>¶
大黄牡丹湯治腸癰方¶
　　大黄(四/兩)　　牡丹(三/兩)　　芒硝(二/兩)　　𤓰子(一/升)¶
　　桃仁(五十/枚)¶
　右五味㕮咀以水五升煮取一升頓服當下膿血(刪/繁)¶
　(方用芒硝半合𤓰子五合劉涓子用消石三合云腸/癰之病小腹痞堅或偏在膀胱左右其色或白堅大)¶
　(如掌熱小便欲調時白汗出其脉遲堅者未成膿可/下之當有血脉數膿成不復可下肘後名𤓰子湯)¶
腸癰湯方¶
　　牡丹　　　甘草　　　敗醤　　　生薑¶
<pb:KR3e0013_WYG_070-2b>¶
　　茯苓(各二/兩)　桔梗　　　薏苡仁　　麥門冬(各三/兩)¶
　　丹參　　　芍藥(各四/兩)　生地黄(五/兩)¶
　右十一味㕮咀以水一斗煮取三升分三服日三¶
又方薏苡仁(一/升)　牡丹皮　　桃仁(各三/兩)　𤓰瓣仁(二/升)¶
　右四味㕮咀以水六升煮取二升分再服(姚氏不用/桃仁用杏)¶
　(仁崔氏有芒硝二兩云腹中㽲痛煩毒不安或脹滿/不下飲食小便澁此病多是腸癰人多不識婦人産)¶
　(後虚熱者多成此病縱非癰/疽但是便服此湯無他損也)¶
又方雄雞頂上毛并屎燒作末空心酒服之¶
<pb:KR3e0013_WYG_070-3a>¶
又方截取檐頭尖少許燒灰水和服當作孔出膿血取¶
愈凡腸癰其状兩耳輪文理甲錯初患腹中苦痛或繞¶
臍有瘡如粟皮熱便膿血出似赤白下不治必死方¶
　馬蹄灰以雞子白和塗即㧞氣不過再¶
又方𤓰子三升𢷬末以水三升煮取一升五合分三服¶
又方死人塜上土作泥塗之¶
治内癰未作頭者方¶
　右用伏雞屎服之即瘥¶
<pb:KR3e0013_WYG_070-3b>¶
又方馬牙灰雞子和塗之乾則易¶
灸腸癰法¶
　屈兩肘正灸肘頭鋭骨各百壮則下膿血卽瘥¶
論曰産後宜勤濟乳不宜令汗蓄積蓄積不去便結不¶
復出惡汗於内引熱温壮結堅牽掣痛大渇引飲乳急¶
痛手不得近成妬乳非癰也急灸兩手魚際各二十七¶
壮斷癰脉也不復惡手近乳汁亦自出便可手助迮捋¶
之則乳汁大出皆如膿状内服連翹湯外以小豆薄塗¶
<pb:KR3e0013_WYG_070-4a>¶
之便瘥¶
婦人女子乳頭生小淺熱瘡癢搔之黄汁出浸淫為長¶
百種治不瘥者動經年月名為妬乳婦人飲兒者乳皆¶
欲斷世謂苟抄乳是也宜以赤龍皮湯及天麻湯洗之¶
𫝊二物飛烏膏及飛烏散佳若始作者可𫝊黄芩漏蘆¶
散及黄連胡粉散並佳¶
赤龍皮湯方¶
　右用槲皮切三升以水一斗煮取五升夏冷用之冬¶
<pb:KR3e0013_WYG_070-4b>¶
　温用之分以洗乳亦洗諸深敗爛久瘡洗竟𫝊膏散¶
天麻湯方¶
　右用天麻草切三升以水一斗半煮取一斗隨寒熱¶
　分洗乳以殺癢也此草葉如麻冬生夏著花赤如鼠¶
　尾花也亦以洗浸淫黄爛熱瘡癢疽濕隂蝕小兒頭¶
　瘡洗竟𫝊膏散¶
飛烏膏方¶
　　傾粉(是燒朱砂作水銀上/黒烟也一作緗粉)礬石(各三/兩)¶
<pb:KR3e0013_WYG_070-5a>¶
　右二味為末以甲煎和如脂以𫝊乳瘡日三𫝊作散¶
　者不須和汁自著者可用散及諸熱瘡黄爛瘡浸淫¶
　汁癢丈夫隂蝕癢濕瘡小兒頭瘡月蝕口邉肥瘡瘑¶
　瘡等並皆主之¶
黄連胡粉散¶
　　黄連(二/兩)　　胡粉(十/分)　　水銀(一/兩)¶
　右三味黄連為末相和耎皮裹熟挼之自能和合縱¶
　不得成一家亦得水銀細散入粉中也以𫝊乳瘡諸¶
<pb:KR3e0013_WYG_070-5b>¶
　濕瘡黄爛肥瘡等若乾著甲煎為膏¶
治妬乳乳生瘡方¶
　　蜂房　　　猪甲中土　車轍中土(各等/分)¶
　右三味為末苦酒和𫝊之¶
鹿角散治婦人乳生瘡頭汁出疼痛欲死不可忍者方¶
　　鹿角(三/分)　　甘草(一/分)¶
　右二味治下篩和以雞子黄於銅器中置温處炙上¶
　𫝊之日再即愈神騐不𫝊¶
<pb:KR3e0013_WYG_070-6a>¶
治妬乳方¶
　右以葵莖灰𢷬篩飲服方寸匕日三即愈(集驗方直/𢷬為散不)¶
　(為/灰)¶
又方燒自死蛇為灰和以猪膏塗之大良¶
灸法¶
　右以蒲黄度口以度從乳上行灸度頭二七壯¶
論曰産後不自飲兒并失兒無兒飲乳乳蓄喜結癰不¶
飲兒令乳上腫者以雞子白和小豆散𫝊乳房令消結¶
<pb:KR3e0013_WYG_070-6b>¶
也若飲兒不泄者數捻去之亦可令大孩子含水使口¶
中令為嗍取滯乳汁吐去之不含水漱去熱喜令乳頭¶
作瘡乳孔塞也¶
凡女人多患乳癰年四十以下治之多瘥年五十已上¶
慎勿治治之多死不治自得終天年¶
連翹湯治妬乳乳癰方¶
　　連翹　　　芒硝(各二/兩)　芍藥　　　射干¶
　　升麻　　　防己　　　杏仁　　　黄芩¶
<pb:KR3e0013_WYG_070-7a>¶
　　大黄　　　柴胡　　甘草(各三/兩)¶
　右十一味㕮咀以水九升煮取二升五合分三服¶
治乳癰方¶
　　麥門冬(一/升)　黄芩　　　芍藥　　　茯苓(各二/兩)¶
　　桑寄生　　人參　　　黄耆　　　防風¶
　　甘草(各三/兩)　粘糖(八/兩)　　大棗(五/枚)¶
　右十一味㕮咀以水一斗煮取三升去滓内糖一沸¶
　分四服¶
<pb:KR3e0013_WYG_070-7b>¶
又方先服前件湯五日後服此丸即愈方¶
　　天門冬(五/兩)　澤蘭(五/分)　　大黄(十/分)　　升麻(六/分)¶
　　羌活　　　桑寄生　　防風　　　人參¶
　　黄耆　　　乾地黄　　白芷　　　通草(各二/分)¶
　　黄芩　　　枳實　　　五味子　　茯神¶
　　天雄　　　芎藭　　　當歸(各一/兩)¶
　右十九味爲末蜜丸酒服二十丸日二加至四十丸¶
治乳癰始作方(廣濟方云治乳癰大堅硬赤/紫色衣不得近痛不可忍者)¶
<pb:KR3e0013_WYG_070-8a>¶
　　大黄　　　棟實　　　芍藥　　　馬蹄(各等/分)¶
　右四味治下篩飲服方寸匕取汗出瘥(廣濟方云酒/服方寸匕覆)¶
　(取汗當睡著覺後腫/處散不痛經宿乃消)¶
排膿散治乳癰除惡肉方¶
　　蓯蓉　　　鐵精　　　桂心　　　細辛¶
　　黄芩　　　防己(一作/防風)　芍藥　　　人參¶
　　乾薑　　　芎藭　　　當歸(各三/分)　甘草(五/分)¶
　右十二味治下篩酒服方寸匕日三夜一服藥十日¶
<pb:KR3e0013_WYG_070-8b>¶
　膿血出多勿怪¶
又方生地黄(三/升)　芒硝(三/合)　　䜴(一/升)¶
　右三味合𢷬𫝊上熱即易之取瘥止一切癰腫皆用¶
　之(一方單用/地黄𫝊之)¶
治妬乳乳癰腫方¶
　右取硏米槌二枚灸令熱以絮及故帛㩉乳上以槌¶
　更互熨之瘥止已用立效¶
治乳癰堅方¶
<pb:KR3e0013_WYG_070-9a>¶
　右以水罐中盛醋泔清燒石令熱内中沸止更燒如¶
　前少熱内乳漬之及冷更燒石内漬不過三度燒石¶
　愈¶
又方黄芩　　　白歛　　　芍藥(各等/分)¶
　右三味為末以漿水飲服半錢七日三若左乳汁結¶
　者即捋去右乳汁若右乳汁結者可捋去左乳汁(小/品)¶
　(云治/妬乳)¶
治乳癰方¶
<pb:KR3e0013_WYG_070-9b>¶
　　大黄　　　鼠屎(新者各/一分)黄連(二/分)¶
　右三味𢷬為末以黍米粥清和𫝊乳四邉痛止即愈¶
　無黍米粟米粳米亦得¶
又方大黄　　　莽草(各二/分)　伏龍肝(十二/分)生薑(二/分)¶
　右四味𢷬為末以酢和塗乳痛即止有效¶
又方鹿角治下篩以猪脂上清汁服方寸匕不過再服¶
亦可以醋漿水服¶
又方取蔥白𢷬𫝊之并絞汁一升頓服即愈¶
<pb:KR3e0013_WYG_070-10a>¶
治乳癰二三百日衆療不瘥但堅紫色青桞根熨方¶
　右以栁根削取上皮𢷬令熟熬令温盛著練囊中熨¶
　乳上乾則易之一宿即愈¶
蒺藜圓治婦人乳腫痛除熱方¶
　　蒺藜子　　大黄(各一/兩)　敗醤(一/分)　　桂心¶
　　人参　　　薏苡仁　　附子　　　黄連¶
　　黄耆　　　雞骨　　　當歸　　　枳實¶
　　芍藥　　　通草(各二/分)¶
<pb:KR3e0013_WYG_070-10b>¶
　右十四味為末蜜丸如梧子大未食飲服三丸不知¶
　益至五丸日三無所忌一方無大黄敗醤黄連通草¶
　為散酒服方寸匕¶
　¶
　¶
　¶
　¶
　備急千金要方卷七十¶
