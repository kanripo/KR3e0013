# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.073782
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷十六
<pb:KR3e0013_WYG_016-1a>¶
欽定四庫全書¶
　備急千金要方卷十六　　唐　孫思邈　撰¶
　　　　　　　　　　　　宋　林億等　校正¶
　七竅病方¶
　　鼻病第二(論法方/灸)¶
治鼻塞腦冷清涕出方¶
　　通草　　辛夷(各半/兩)　細辛　　　甘遂(一作/甘草)¶
　　桂心　　芎藭　　　附子(各一/兩)¶
<pb:KR3e0013_WYG_016-1b>¶
　右七味為末蜜丸綿裹内鼻中宻封塞勿令氣洩丸¶
　如大麻子稍加微覺小痛𢷬薑為丸即愈用白狗膽¶
　汁和之更佳¶
治鼻塞常有清涕出方¶
　　細辛　　　蜀椒　　　乾薑　　　芎藭¶
　　吳茱萸　　附子(各十/八銖)　桂心(一/兩)　　皂莢屑(半/兩)¶
　　猪膏(一/升)¶
　右九味㕮咀以綿裹苦酒漬一宿取猪膏煎以附子¶
<pb:KR3e0013_WYG_016-2a>¶
　色黄為度去滓綿裹内鼻孔中并摩鼻上¶
治涕出不止方¶
　灸鼻兩孔與柱齊七壯¶
香膏治鼻塞窒方¶
　　白芷　　　芎藭　　　通草(各十/八銖)　當歸¶
　　細辛　　　莽草(小品并千金/翼以作薫草)　　　辛夷(各十/三銖)¶
　右七味㕮咀以苦酒漬一宿以不中水猪肪一升煎¶
　三上三下以白芷色黄膏成去滓綿沾如棗核大内¶
<pb:KR3e0013_WYG_016-2b>¶
　鼻中日三(小品加桂/心十八銖)¶
香膏治鼻不利方¶
　　當歸　　　薫草(古今録驗/用木香)　　　　通草¶
　　細辛　　　㽔仁(各十/八銖)　芎藭　　　白芷(各半/兩)¶
　　羊髓(四兩猪/脂亦得)¶
　右八味㕮咀以微火合煎三上三下白芷色黄膏成¶
　去滓取如小豆大内鼻中日二先患熱後鼻中生赤¶
　爛瘡者以黄芩梔子代當歸細辛¶
<pb:KR3e0013_WYG_016-3a>¶
治鼻窒氣息不通方¶
　小薊一把㕮咀以水三升煮取一升分二服¶
又方𤓰蔕末少許吹鼻中亦可綿裹塞鼻中¶
又方¶
　　槐葉(五/升)　　蔥白(切一/升)　䜴(一/合)¶
　右三味以水五升煮取三升分温三服¶
治鼻塞多年不聞香臭清水出不止方¶
　取當道車輾過蒺藜一把𢷬以水三升煎取熟先仰¶
<pb:KR3e0013_WYG_016-3b>¶
　卧使人滿口含取一合汁灌鼻中使入不過再度上¶
　嚏必出一兩箇息肉似赤蛹一方有黄連等分同煎¶
治鼻齆方¶
　　通草　　　細辛　　　附子¶
　右三味各等分為末以蜜和綿裹少許内鼻中¶
又方¶
　　甘遂　　　通草　　　細辛　　　附子(各等/分)¶
　右四味為末以白雄犬膽和為丸如棗核大綿裹内¶
<pb:KR3e0013_WYG_016-4a>¶
　鼻中辛熱涕出四五升瘥亦治息肉¶
又方炙皂莢為末如小豆大以竹管吹鼻中¶
又方乾薑末蜜和塞鼻中吹亦佳¶
又方鐵鏁磨石取末以猪脂和綿裹内之經日肉出瘥¶
又方以馬新屎汁仰頭含滿口灌鼻中¶
又方伏面臨牀前以新汲冷水淋玉枕上後以𤓰蔕末¶
綿裹塞之¶
治齆鼻有息肉不聞香臭方¶
<pb:KR3e0013_WYG_016-4b>¶
　　𤓰丁　　　細辛¶
　右二味各等分為末以綿裹如豆大許塞鼻中須臾¶
　即通¶
通草散治鼻中息肉不通利方¶
　　通草(半/兩)　　礬石　　　真珠(各一/兩)¶
　右三味為末撚綿如棗核取藥如小豆著綿頭内鼻¶
　中日三易之一方有桂心細辛各一兩同前𢷬末和¶
　使之¶
<pb:KR3e0013_WYG_016-5a>¶
治鼽鼻鼻中息肉不得息方¶
　　礬石　　　藜蘆(各六/銖)　𤓰蔕(二七/枚)　附子(十二/銖)¶
　右四味各𢷬篩合和以小竹管吹藥如小豆許于鼻¶
　孔中以綿絮塞鼻中日再以愈為度(古今録驗加/葶藶半兩)¶
治鼻中息肉方¶
　炙蝟皮為末綿裹塞之三日¶
又方細篩釡底墨水服之三五日¶
治鼻中息肉不聞香臭方¶
<pb:KR3e0013_WYG_016-5b>¶
　燒礬石末以面脂和綿裹著鼻中數日息肉隨藥消¶
　落¶
又方末𤓰丁如小豆許吹入鼻中必消如此三四度良¶
又方¶
　　細辛　　　釡底墨¶
　右二味為末水和服方寸匕¶
又方綿裹𤓰蔕末塞鼻中¶
羊肺散治鼻中息肉梁起方¶
<pb:KR3e0013_WYG_016-6a>¶
　　羊肺(一具/乾之)　白术(四/兩)　　蓯蓉　　　通草¶
　　乾薑　　　芎藭(各二/兩)¶
　右六味為末食後以米飲服五分匕加至方寸匕¶
又方¶
　　通草(十二/銖)　真珠(六/銖)　　礬石　　　細辛(各一/兩)¶
　右四味為末撚綿如棗核沾散如小豆并綿内鼻中¶
　日再三¶
治鼻中息肉方¶
<pb:KR3e0013_WYG_016-6b>¶
　灸上星二百壯穴在直鼻入髮際一寸¶
治鼻中生瘡方¶
　燒祀竈飯末以傅鼻中¶
又方燒故馬絆末傅鼻中¶
又方偷孝子㡌以拭之¶
又方烏牛耳垢傅之¶
又方以牛鼻津傅之¶
又方𢷬杏仁乳傅之亦燒核壓取油傅之¶
<pb:KR3e0013_WYG_016-7a>¶
又方燒牛狗骨灰以臘月猪脂和傅之¶
治疳蟲蝕鼻生瘡方¶
　燒銅筯頭以酢淬之數過取酢傅之又以人屎灰塗¶
　之瘥¶
治鼻痛方¶
　常以油塗鼻内外酥亦得¶
治卒食物從鼻中縮入腦中介介痛不出方¶
　牛脂若羊脂如指頭大内鼻中以鼻吸取脂須臾脂¶
<pb:KR3e0013_WYG_016-7b>¶
　消則物逐脂俱出也¶
論曰鼻頭微白者亡血設令徴赤非時者死病人色白¶
者皆亡血也凡時行衂不宜斷之如一二升已上恐多¶
者可斷即以龍骨末吹之九竅出血者皆用吹之¶
治大便出血及口鼻皆血出血上心胸氣急此是勞熱¶
所致方¶
　　生地黄(八/兩)　蒲黄(一/升)　　地骨皮(五/兩)　黄芩¶
　　芍藥　　　生竹筎(各三/兩)¶
<pb:KR3e0013_WYG_016-8a>¶
　右六味㕮咀以水八升煮取二升七合分温三服¶
凡吐血衂血溺血皆藏氣虚隔氣傷或起驚悸治之之¶
方¶
　　生竹皮(一/升)　芍藥　　　黄芩(各二/兩)　芎藭¶
　　當歸　　　桂心　　　甘草(各一/兩)¶
　右七味㕮咀以水一斗煮竹皮減三升下藥煎取二¶
　升分三服¶
治衂血方¶
<pb:KR3e0013_WYG_016-8b>¶
　　生地黄(六/兩)　芎藭(一/兩)　　細辛(六/銖)¶
　　伏龍肝(二枚如/雞子大)　　　　桂心　　　白芷¶
　　乾薑　　　芍藥　　　甘草　　　吳茱萸(各三/兩)¶
　右十味㕮咀以水三升酒七升煮取三升分三服¶
生地黄湯治鼻衂方¶
　　生地黄(八/兩)　黄芩(一/兩)　　阿膠　　　甘草(各二/兩)¶
　　栢葉(一/把)¶
　右五味㕮咀以水七升煮取三升去滓内膠煎取二¶
<pb:KR3e0013_WYG_016-9a>¶
　升半分三服¶
又方¶
　　生地黄(三斤/切)阿膠(二/兩)　　蒲黄(六/合)¶
　右三味以水五升煮取三升分三服¶
又方地黄汁五合煮取四合空腹服之忌酒灸肉且服¶
粳米飲¶
又方飲小薊汁良¶
又方以冷水淨漱口含水以蘆管吹二孔中¶
<pb:KR3e0013_WYG_016-9b>¶
又方取亂髮五兩燒作灰以管吹鼻中棗核大不止益¶
吹之以血斷止并水服方寸匕日三甚者夜二巳困不¶
識人者服亦佳¶
又方取人屎尖燒灰水服并吹少許鼻中止¶
又方五月五日取人屎燒作灰冷水服五分匕佳¶
又方以膠帖鼻頭上至頂及髮際三寸止¶
又方新馬屎汁灌鼻中及飲之良¶
又方以濕布薄胸上善¶
<pb:KR3e0013_WYG_016-10a>¶
又方淳酢和土塗隂囊上乾易之¶
又方韭根蔥根取汁懸頭著一棗大内鼻中少時更著¶
兩三度瘥蔥白𢷬汁亦得¶
治鼻中出血不止方¶
　　地黄(乾/者)　　梔子　　　甘草(各等/分)¶
　右三味治下篩酒服方寸匕日三如鼻疼者加豉一¶
　合鼻有風熱者以蔥涕和服如梧子五丸¶
又方𢷬楮葉汁飲三升大良¶
<pb:KR3e0013_WYG_016-10b>¶
灸方張弓令弦向上病兒仰卧枕弦放四體如常卧法¶
衂時癢癢便灸足大指節横理三毛中十壯劇者百壯¶
衂不止灸之并治隂卵腫¶
又灸風府一宂四壯不止又灸¶
又灸涌泉二宂各百壯¶
　¶
　¶
　備急千金要方卷十六¶
