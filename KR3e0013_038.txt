# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.472525
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷三十八
<pb:KR3e0013_WYG_038-1a>¶
欽定四庫全書¶
　備急千金要方巻三十八　唐　孫思邈　撰¶
　　　　　　　　　　　　宋　林億等　校正¶
　膽腑方¶
　　膽腑脉論第一¶
論曰膽腑者主肝也肝合氣於膽膽者中清之腑也(難/經)¶
(云膽者清浄之腑甲/乙云中清之腑也)號將軍決曹吏重三兩三銖長三¶
寸三分在肝短葉間下貯水精汁二合(難經作/三合)能怒能¶
<pb:KR3e0013_WYG_038-1b>¶
喜能剛能柔目下果大其膽乃横凡膽腦髓骨脉女子¶
胞此六者地氣之所生也皆藏於隂而象於地故藏而¶
不瀉名曰竒恒之腑若胃大腸小腸三焦膀胱此五者¶
天氣之所生也其氣象天故㵼而不藏此受五臟濁氣¶
名曰傳化之腑此不能久留輸㵼者也所謂五臟者藏¶
精氣(甲乙/作神)而不㵼故滿而不能實六腑者傳化物而不¶
藏故實而不能滿所以然者水榖入口則胃實而腸虚¶
食下則腸實而胃虚故曰實而不滿滿而不實也¶
<pb:KR3e0013_WYG_038-2a>¶
左手關上陽絶者無膽脉也若&KR0176;疼口中苦眯目善畏¶
如見鬼多驚少力刺足厥隂治隂在足大趾間或刺三¶
毛中¶
左手關上陽實者膽實也若腹中不安身軀習習也刺¶
足少陽治陽在足上第二趾本節後一寸是也¶
膽病者善太息口苦嘔宿汁心澹澹恐如人將捕之咽¶
中介介然數唾候在足少陽之本末亦見其脉之䧟下¶
者灸之其寒熱刺陽陵泉若善嘔有苦長太息心中澹¶
<pb:KR3e0013_WYG_038-2b>¶
澹善悲恐如人將捕之邪在膽逆在胃膽液則口苦胃¶
氣逆則嘔苦汁故曰嘔膽刺三里以下胃氣逆刺足少¶
陽血絡以閉膽却調其虚實以去其邪也¶
膽脹者脇下痛脹口苦太息¶
肝前受病移於膽肝欬不已則嘔膽汁¶
厥隂客於膽則夢闘訟(甲乙云夢/闘訟自刳)¶
肝應筋爪厚色黄者膽厚爪薄色紅者膽薄爪堅色青¶
者膽急爪耎色赤者膽緩爪直色白無約者膽直爪惡¶
<pb:KR3e0013_WYG_038-3a>¶
色黒多敗者膽結¶
扁鵲云足厥隂與少陽為表裏表清裏濁其病若實極¶
則傷熱熱則驚動精神而不守臥起不定若虚則傷寒¶
寒則恐畏頭眩不能獨臥發於𤣥水其根在膽先從頭¶
靣起腫至足(方見治/水篇中)¶
膽有病則眉為之傾病人眉系傾者七日内必死¶
足少陽之脉是動則病口苦善太息心脇痛不能反側¶
甚則靣㣲塵體無膏澤足外反熱是為陽厥是主骨所¶
<pb:KR3e0013_WYG_038-3b>¶
生病者頭痛角頷痛目兊眥痛缺盆中腫痛腋下腫馬¶
刀挾癭汗出振寒瘧胷中脇肋髀&KR0176;外至胻絶骨外踝¶
前及諸節皆痛小指次指不用盛者則人迎大一倍於¶
寸口虚者則人迎反小於寸口也(其經脉經筋支别/已見肝臟部中)¶
　　膽虚實第二(脉法方/灸)¶
膽實熱¶
左手關上脉陽實者足少陽經也病苦腹中氣滿飲食¶
不下咽乾頭痛洒洒惡寒脇痛名曰膽實熱也¶
<pb:KR3e0013_WYG_038-4a>¶
半夏湯治膽腑實熱精神不守㵼熱方¶
　　半夏　　　宿薑(各三/兩)　黄芩(一/兩)　　生地黄(五/兩)¶
　　逺志　　　茯苓(各二/兩)　秫米(一/斗)　　酸&KR0037;仁(五/合)¶
　右八味㕮咀以千里長流水五斗煮秫米令蟹目沸¶
　掦一千餘徧澄清取九升煮藥取三升半分三服(集/騐)¶
　(方治虚煩悶不得眠無地黄逺志有麥/門冬桂心各三兩甘草人參各二兩)¶
治胸中膽病方¶
　灸濁浴隨年壯穴在俠膽輸傍行相去五寸¶
<pb:KR3e0013_WYG_038-4b>¶
膽虚寒¶
左手關上脉陽虚者足少陽經也病苦眩厥痿足指不¶
能摇躄不能起僵仆目黄失精&KR0617;&KR0617;名曰膽虚寒也¶
温膽湯治大病後虚煩不得眠此膽寒故也宜服此方¶
　　半夏　　　竹茹　　　枳實(各二/兩)　橘皮(三/兩)¶
　　生薑(四/兩)　　甘草(三/兩)¶
　右六味㕮咀以水八升煮取二升分三服¶
治膽虚方¶
<pb:KR3e0013_WYG_038-5a>¶
　灸三隂交各二十壯穴在内踝上一夫¶
千里流水湯治虚煩不得眠方¶
　　麥門冬　　半夏(各三/兩)　茯苓(四/兩)　　酸&KR0037;仁(二/升)¶
　　甘草　　　桂心　　　黄芩　　　逺志¶
　　萆薢　　　人參　　　生薑(各二/兩)　秫米(一/斗)¶
　右十二味㕮咀以千里流水一斛煮米令蟹目沸掦¶
　萬遍澄清取一斗煮藥取二升半分三服¶
酸&KR0037;湯治虚勞煩擾奔氣在胷中不得眠方¶
<pb:KR3e0013_WYG_038-5b>¶
　　酸&KR0037;仁(五/升)　人參　　　桂心　　　生薑(各二/兩)¶
　　石膏(四/兩)　　茯苓　　　知母(各三/兩)　甘草(一兩/半)¶
　右八味㕮咀以水一斗先煮酸棗仁取七升去滓下¶
　藥煮取三升分三服日三¶
治虚勞煩悶不得眠方¶
　　大&KR0037;(二七/枚)　蔥白(七/莖)¶
　右二味以水三升煮取一升去滓頓服¶
梔子湯治大下後虚勞不得眠劇者顛倒懊憹欲死方¶
<pb:KR3e0013_WYG_038-6a>¶
(仲景云發汗吐下後虚煩不得眠若劇/者必反覆顛倒心中懊憹梔子湯主之)¶
　　大梔子(十四/枚)䜴(七/合)¶
　右二味以水四升先煮梔子取二升半内豉更煮三¶
　沸去滓毎服一升安者勿更服若上氣嘔逆加橘皮¶
　二兩亦可加生薑二兩¶
治煩悶不得眠方¶
　　枸杞(白/皮)　　生地黄(五/兩)　麥門冬　　甘草¶
　　前胡(各三/兩)　茯苓　　　知母(各四/兩)　人參(二/兩)¶
<pb:KR3e0013_WYG_038-6b>¶
　　粟米　　　䜴(各五/合)¶
　右十味㕮咀以水八升煮取三升七合分四服¶
治虚勞不得眠方¶
　　酸&KR0037;　　　榆葉(各等/分)¶
　右二味為末蜜丸如梧子毎服十五丸日再為度¶
又方乾薑四兩為末湯和頓服覆取汗病愈¶
　　咽門論第三¶
論曰夫咽門者應五臟六腑徃還神氣隂陽通塞之道¶
<pb:KR3e0013_WYG_038-7a>¶
也喉嚨胞囊舌者並津液調五味之氣本也不可不研¶
乎咽門者肝膽之候也其重十兩廣二寸五分至胃管¶
長一尺六寸主通五臟六腑津液神氣應十二時若臟¶
熱則咽門閉而氣塞若腑寒則咽門破而聲嘶母薑酒¶
主之(方見/别卷)熱則通之寒則補之若寒熱調和病不生矣¶
　　髓虚實第四(論/方)¶
論曰髓虚者腦痛不安髓實者勇悍凡髓虚實之應主¶
於肝膽若其腑臟有病從髓生熱則應臟寒則應腑¶
<pb:KR3e0013_WYG_038-7b>¶
羗活補髓圓治髓虚腦痛不安膽腑中寒方¶
　　羗活　　　芎藭　　　當歸(各三/兩)　桂心(二/兩)¶
　　人參(四/兩)　　&KR0037;肉(研如/脂)　羊髓　　　酥(各一/升)¶
　　牛髓　　　大麻仁(各二升&KR0392;/研如脂)¶
　右十味先𢷬五種乾藥為末下&KR0037;膏麻仁又𢷬相濡¶
　為一家下二髓并酥内銅鉢中重湯煎取好為丸如¶
　梧子酒服三十丸日二服稍加至四十丸¶
柴胡發泄湯治髓實勇悍驚熱主熱方¶
<pb:KR3e0013_WYG_038-8a>¶
　　柴胡　　　升麻　　　黄芩　　　細辛¶
　　枳實　　　梔子仁　　芒硝(三/兩)　　淡竹葉¶
　　生地黄(一/升)　澤㵼(四/兩)¶
　右十味㕮咀以水九升煮取三升去滓下硝分三服¶
　　風虚雜補酒煎第五(方/)¶
巴㦸天酒治虚羸陽道不舉五勞七傷百病能食下氣¶
方¶
　　巴㦸天　　牛&KR0176;(各三/斤)　枸杞根(白/皮)　麥門冬¶
<pb:KR3e0013_WYG_038-8b>¶
　　地黄　　　防風(各二/斤)¶
　右六味並生用卒無生者用乾者亦得㕮咀以酒一¶
　石四斗浸七日去滓温服常令酒氣相續勿至醉吐¶
　慎生冷猪魚油蒜春七日秋冬二七日夏勿服先患¶
　冷者加乾薑桂心各一斤好忘加逺志一斤大虚勞¶
　加五味子蓯蓉各一斤隂下濕加五加根皮一斤有¶
　石斛加一斤佳毎加一斤藥則加酒七升此酒毎年¶
　入九月中旬即合入十月上旬即服設服餘藥以此¶
<pb:KR3e0013_WYG_038-9a>¶
　酒下之大妙滓曝乾𢷬為末以此酒服方寸匕日三¶
　益生常加甘草十兩佳虚勞加黄耆一斤¶
又方¶
　　巴㦸天　　生牛&KR0176;(各三/斤)¶
　右二味㕮咀以酒五斗淹浸服如前法¶
五加酒治虚勞不足方¶
　　五加皮　　枸杞根(白皮各/一斗)¶
　右二味㕮咀以水一石五斗煮取汁七斗分取四斗¶
<pb:KR3e0013_WYG_038-9b>¶
　浸麴一斗餘三斗用拌飯下米多少如常釀法熟壓¶
　取服之多少任性禁如藥法倍日將息¶
天門冬大煎治男子五勞七傷八風十二痺傷中六極¶
一氣極則多寒痺腹痛喘息驚恐頭痛二肺極則寒痺¶
腰痛心下堅有積聚小便不利手足不仁三脉極則顔¶
色苦青逆意喜恍惚失氣狀似悲泣之後苦舌强咽喉¶
乾寒熱惡風不可動不嗜食苦眩喜怒妄言四筋極則¶
拘攣小腹堅脹心痛&KR0176;寒冷四肢骨節皆痛疼五骨極¶
<pb:KR3e0013_WYG_038-10a>¶
則肢節厥逆黄疸消渴癰疽妄發重病浮腫如水病狀¶
六肉極則發疰如得擊不復言甚者至死復生衆醫所¶
不能治此皆六極七傷所致非獨房室之為也憂恚積¶
思喜怒悲懽復隨風濕結氣欬時嘔吐食已變大小便¶
不利時泄利重下溺血上氣吐下乍寒乍熱臥不安席¶
小便赤黄時時惡夢夢與死人共飲食入冡神室魂飛¶
魄散筋極則傷肝傷肝則腰背相引難可俯仰氣極則¶
傷肺傷肺則小便有血目不明髓極則隂痿不起住而¶
<pb:KR3e0013_WYG_038-10b>¶
不交骨極則傷腎傷腎則短氣不可久立隂痛惡寒甚¶
者卵縮隂下生瘡濕痒手搔不欲住汁出此皆為腎病¶
甚者多遭風毒四肢頑痺手足浮腫名曰脚弱一名脚¶
氣醫所不治此悉主之方¶
　　天門冬　　生地黄(各切三斗半/𢷬壓盡取汁)　　白蜜(三升/錬)¶
　　酥(三升/鍊)　　枸杞根(切三斗浄洗以水二石五/斗煮取一斗三升澄清)¶
　　麞骨(一具𢷬碎以水一/石煮取五斗澄清)¶
　右六味並大斗銅器中微火先煎門冬地黄汁减半¶
<pb:KR3e0013_WYG_038-11a>¶
　乃合煎取大斗二斗下後件散藥煎取一斗内銅器¶
　重釜煎令隠掌可丸如梧子大平旦空腹酒服二十¶
　丸日二加至五十丸慎生冷醋滑猪雞魚蒜油麫等¶
　須擇四時王相日修合其合和一如第一卷合和篇¶
　説散藥如左¶
　　茯苓　　　桂心　　　白术　　　萎蕤¶
　　五加皮　　菖蒲　　　逺志　　　澤㵼¶
　　薯蕷　　　栢子仁　　人參　　　石斛¶
<pb:KR3e0013_WYG_038-11b>¶
　　牛&KR0176;　　　杜仲　　　覆盆子　　細辛¶
　　獨活　　　枳實　　　芎藭　　　大豆黄卷¶
　　黄耆　　　蓯蓉　　　續斷　　　狗脊¶
　　胡麻仁　　萆薢　　　白芷　　　橘皮¶
　　茯神　　　巴㦸天　　石南(各二/兩)　阿膠(十/兩)¶
　　甘草(六/兩)　　蜀椒　　　薏苡仁(一/升)　蔓荆子(三/兩)¶
　　大&KR0037;(一百枚/煮作膏)鹿角膠(五/兩)¶
　右三十八味治下篩内煎中有牛髓鹿髓各加三升¶
<pb:KR3e0013_WYG_038-12a>¶
　大佳小便澁去栢子仁加秦芁二兩乾地黄六兩隂¶
　痿失精去萎蕤加五味子二兩頭風去栢子仁加菊¶
　花防風各二兩小便利隂氣弱去細辛防風加山茱¶
　茰二兩腹中冷去防風加乾薑二兩無他疾依方修¶
　合凡此煎九月下旬採藥立冬日合服至五月上旬¶
　止若十二月臘日合者經夏至七月下旬止若停留¶
　經夏不壞當於舍北隂處入地深六尺填沙置藥中¶
　上加沙覆之則經夏不損也女人先患熱者得服患¶
<pb:KR3e0013_WYG_038-12b>¶
　冷者勿服¶
填骨萬金煎治内勞少氣寒疝裏急腹中喘逆腰脊痛¶
方¶
　　生地黄(三十斤/取汁)　　　　肉蓯蓉　　甘草¶
　　阿膠(各一/斤)　麥門冬　　乾地黄(二/斤)　乾薑¶
　　茯苓　　　桑根白皮　桂心(各八/兩)　人參¶
　　桔梗　　　五味子　　附子(各五/兩)　石斛(一斤/五兩)¶
　　牛髓(三/斤)　　白蜜(十/斤)　　清酒(四/斗)　　麻子仁(三/升)¶
<pb:KR3e0013_WYG_038-13a>¶
　　大&KR0037;(一百五/十枚)當歸(十四/兩)　乾漆(二十/兩)　蜀椒(四/兩)¶
　右二十三味先以清酒二斗六升内桑根白皮麻子¶
　仁&KR0037;膠為刻識之又加酒一斗四升煮取至刻絞去¶
　滓内蜜髓地黄汁湯上銅器煎内諸藥末半日許令¶
　可丸止大甕盛飲吞如彈丸一枚日三若夏月暑熱¶
　煮煎轉味可以蜜地黄汁和諸藥成末為丸如梧子¶
　服十五丸不知稍加至三十丸¶
治男子風虚勞損兼時氣方¶
<pb:KR3e0013_WYG_038-13b>¶
　　甘草(一/斤)　　石斛　　　防風　　　蓯蓉¶
　　山茱茰　　茯苓　　　人參　　　薯蕷(各四/兩)¶
　　桂心　　　牛&KR0176;　　　五味子　　菟絲子¶
　　巴㦸天　　芎藭(各三兩/並為末)生地骨皮(切/碎)¶
　　生地黄汁(各一/升)　　　　丹參(二/兩)　　生薑汁¶
　　胡麻(以水二斗煮取四/升去滓各二升)　牛髓　　　白蜜¶
　　生麥門冬汁(各三/升)¶
　右二十二味先煮地黄地骨皮胡麻汁減半内牛髓¶
<pb:KR3e0013_WYG_038-14a>¶
　蜜薑門冬各等汁微火煎餘八升下諸藥散和令調¶
　内銅鉢中湯上煎令可丸如梧子大酒服三十丸日¶
　二加至五十丸¶
小鹿骨煎(一云/麞骨)治一切虚羸皆服之方¶
　　鹿骨(一具/碎)　枸杞根(切二/升)¶
　右二味各以水一斗别器各煎汁五升去滓澄清乃¶
　合一器共煎取五升日二服盡好將慎皆用大斗¶
地黄小煎治五勞七傷羸瘦乾削方¶
<pb:KR3e0013_WYG_038-14b>¶
　　乾地黄(末一/升)胡麻油(半/升)　蜜(二/升)　　　猪脂(一/斤)¶
　右四味銅器中煎令可丸如梧子大飲服三丸日三¶
　稍加十丸久久常服大有所益瘦黒者肥充¶
陸抗膏治虚冷枯瘦身無精光虚損諸不足方¶
　　牛髓　　　羊脂(二/升)　　酥(經心録/用猪脂)　生薑汁¶
　　白蜜(各三/升)¶
　右五味先煎酥令熟次内薑汁次内蜜次内羊脂牛¶
　髓後微火煎三上三下令薑汁水氣盡即膏成攪令¶
<pb:KR3e0013_WYG_038-15a>¶
　凝止温酒服隨人能否不限多少令人肥徤發熱也¶
　(經心録云治百病勞損風濕/補益神效男女通可服之良)¶
枸杞煎補虚羸久服輕身不老神騐方¶
　九月十日取生濕枸杞子一升清酒六升煮五六沸¶
　出取熟研濾取汁令其子極浄曝令乾𢷬末和前汁¶
　㣲火煎令可丸酒服二方寸匕日二加至三匕亦可¶
　丸服三十丸¶
夏姬杏仁煎方¶
<pb:KR3e0013_WYG_038-15b>¶
　杏仁三升内湯中去皮尖兩仁熟𢷬盆中水研取七¶
　八升汁以鐡釜置煻火上取羊脂四斤就釜内磨消¶
　内杏仁汁温之四五日色如金狀餌如彈子日三服¶
　百日肥白易容人不能識也¶
又方杏仁&KR0392;黄去皮尖𢷬服如梧子日三治枯瘦令人¶
潤澤無所禁欬逆上氣喉中百病心下煩不得咽者得¶
茯苓欵冬紫菀併力大良其藥生熱熟冷喉中如有息¶
肉者亦服之桃仁煎方¶
<pb:KR3e0013_WYG_038-16a>¶
　　桃仁(為/末)　　蜜(各一/斤)　　酥(半/斤)　　　胡麻(一升/末)¶
　　牛乳(五/升)　　地黄(十斤/取汁)¶
　右六味合煎如&KR0307;旋服之¶
治五勞七傷方¶
　　白羊頭蹄(一具浄治更以草火燒令黄/赤以浄綿急塞鼻及腦孔)¶
　　胡椒　　　蓽撥　　乾薑(各一/兩)　蔥白(一/升)¶
　　豉(二/升)¶
　右七味先以水煮頭及蹄半熟即内藥煮令極爛去¶
<pb:KR3e0013_WYG_038-16b>¶
　藥冷暖任性食之日一具七日凡七具忌生冷酢滑¶
　五辛陳臭等物¶
治虛勞補方¶
　　羊肚(一具/切)　白术(一/升)¶
　右二味以水二斗煮取六升毎服二升日三為度¶
又方¶
　　豉(一升蒸/三遍)　薤白(一斤/切)¶
　右二味以水七斗煮取三升分三服小取汗¶
<pb:KR3e0013_WYG_038-17a>¶
膏煎治虚羸瘦方¶
　不中水猪肪煎取一升内蔥白一握煎令黄出内盆¶
　中平旦空腹服訖暖覆臥至晡時食白粥粥不得稀¶
　&KR0136;三日服補藥方如左¶
　　羊肝(一/具)　　羊脊膂肉(一/條)麴末(半/斤)　　枸杞根(十/斤)¶
　右四味以水三斗煮枸杞取一斗去滓細切肝等内¶
　汁中煮著蔥豉鹽如羮法合煎看如稠糖即好食之¶
　七日禁如藥法¶
<pb:KR3e0013_WYG_038-17b>¶
補虚方¶
　　猪肚(一/具)　　人參(五/兩)　　蜀椒(一/兩)　　乾薑(二兩/半)¶
　　蔥白(七/兩)　　白粱米(半斤千金/翼用粳米)¶
　右六味㕮咀諸藥令相得和米内肚中縫合勿令泄¶
　氣取四斗半水緩火爛煮空腹食之大佳兼下少飯¶
　　吐血第六(論法方/灸)¶
論曰禀邱云吐血有三種有内衂有肺疽有傷胃内衂¶
者出血如鼻衂但不從鼻孔出是近從心肺間津液出¶
<pb:KR3e0013_WYG_038-18a>¶
還流入胃中或如豆羮汁或如切&KR0008;血凝停胃中因即¶
滿悶便吐或去數斗至一石者是也得之於勞倦飲食¶
過常所為也肺疽者或飲酒之後毒滿悶吐之時血從¶
吐後出或一合半升一升是也傷胃者因飲食大飽之¶
後胃中冷則不能消化不能消化便煩悶强嘔吐使所¶
食之物與氣共上衝䠞因傷裂胃口吐血色鮮正赤腹¶
絞痛白汗出其脉𦂳而數者為難治也問曰病胷脇攴¶
滿妨於食病至則先聞腥臊臭出清液先唾血四肢清¶
<pb:KR3e0013_WYG_038-18b>¶
目眩時時前後血病名為何何以得之對曰病名血枯¶
此得之年少時有所大奪血若醉入房中氣竭而肝傷¶
故使月事衰少不來也治以鰞賊骨䕡茹二味并合丸¶
以雀卵大如小豆以五丸為後飯飲以鮑魚汁利腸中¶
及傷肝也凡吐血後體中但自㤿㤿然心中不悶者輙¶
自愈假令煩躁心中悶亂紛紛嘔吐顛倒不安醫工又¶
與黄土湯阿膠散並加悶亂卒至不濟如此悶者當急¶
吐之方¶
<pb:KR3e0013_WYG_038-19a>¶
　　爪蔕(二/分)　　杜蘅　　　人參(各一/分)¶
　右三味治下篩服一錢匕或無水漿但得下即可羸¶
　人小減之吐去青黄或吐血一二升無苦¶
黄土湯治吐血方¶
　　伏龍肝(雞子大/三枚)　　　　桂心　　　乾薑¶
　　當歸　　　芍藥　　　白芷　　　甘草¶
　　阿膠　　　芎藭(各一/兩)　生地黄(八/兩)　細辛(半/兩)¶
　　吳茱茰(二/升)¶
<pb:KR3e0013_WYG_038-19b>¶
　右十二味㕮咀以酒七升水三升合煮取三升半去¶
　滓内膠煮取三升分三服亦治衂血¶
又方治卒吐血及衂血方¶
　　伏龍肝(半/斤)　甘草　　　乾薑(仲景作/地黄)白术¶
　　阿膠　　　黄芩(各三/兩)¶
　右六味㕮咀以水一斗煮取三升去滓下膠分三服¶
　(仲景有附子/三兩為七味)¶
生地黄湯治&KR0104;恚嘔血煩滿少氣胷中痛方¶
<pb:KR3e0013_WYG_038-20a>¶
　　生地黄(一/斤)　大&KR0037;(五十/枚)　阿膠　　　甘草(各三/兩)¶
　右四味㕮咀以水一斗煮取四升分四服日三夜一¶
堅中湯治虚勞内傷寒熱嘔逆吐血方¶
　　糖(三/斤)　　　芍藥　　　半夏　　　生薑¶
　　甘草(各三/兩)　桂心(二/兩)　　大&KR0037;(五十/枚)¶
　右七味㕮咀以水二斗煮取七升分七服日五夜二¶
　(千金翼無甘草/桂心有生地黄)¶
治噫止唾血方¶
<pb:KR3e0013_WYG_038-20b>¶
　　石膏(四/兩)　　厚朴(三/兩)　　麻黄　　　生薑¶
　　五味子　　半夏　　　杏仁(各二/兩)　小麥(一/升)¶
　右八味㕮咀以水一斗煮麻黄去沫澄取七升内藥¶
　煮取二升半分再服¶
治吐血胷中塞痛方¶
　　芍藥　　　乾薑　　　茯苓　　　桂心¶
　　當歸　　　大黄　　　芒硝(各三/兩)　阿膠¶
　　甘草　　　人參(各二/兩)　麻黄(一/兩)　　乾地黄(四/兩)¶
<pb:KR3e0013_WYG_038-21a>¶
　　蝱蟲　　　水蛭(各八/十枚)　大&KR0037;(二十/枚)　桃仁(一百/枚)¶
　右十六味㕮咀以水一斗七升煮取四升分五服日¶
　三夜二¶
治吐血内崩上氣面色如土方¶
　　乾薑　　　阿膠　　　栢葉(各二/兩)　艾(一/把)¶
　右四味㕮咀以水五升煮取一升内馬通汁一升煮¶
　取一升頓服(仲景名栢葉湯不用阿膠/小品不用栢葉與肘後同)¶
治吐血酒客温疫中熱毒乾嘔心煩方¶
<pb:KR3e0013_WYG_038-21b>¶
　　蒲黄　　　犀角　　　栝蔞根　　甘草(各二/兩)¶
　　葛根　　　桑寄生(各二/兩)¶
　右六味㕮咀以水七升煮取三升分三服¶
澤蘭湯治傷中裏急胷脇攣痛欲嘔血時寒時熱小便¶
赤黄此皆傷於房勞故也¶
　　澤蘭　　　糖(各一/斤)　　桂心　　　桑根(白/皮)¶
　　人參(各二/兩)　逺志(二/兩)　　生薑(五/兩)　　麻仁(一/升)¶
　右八味㕮咀以醇酒一斗五升煮取七升去滓内糖¶
<pb:KR3e0013_WYG_038-22a>¶
　食前服一升日三夜一勿勞動¶
治忽吐血一兩口或是心衂或是内崩方¶
　　蠐螬(五/枚)　　牛膝　　　牡丹　　　王不留行¶
　　麥門冬(二/兩)　萆薢　　　芍藥　　　乾地黄(四/兩)¶
　　續㫁　　　阿膠(各三/兩)¶
　右十味㕮咀以生地黄汁五升赤馬通汁三升煮取¶
　三升分三服不瘥更合數劑取瘥止¶
又方熟艾三雞子許水五升煮取二升頓服¶
<pb:KR3e0013_WYG_038-22b>¶
又方燒亂髪灰水服方寸匕日三服(集騐云治舌上忽/出血如簪孔者亦)¶
(治小便/出血者)¶
治虚勞吐血方¶
　生地黄肥者五升𢷬以酒一升煮沸三上三下去滓¶
　頓服¶
又方凡吐血服桂心末方寸匕日夜可二十服(肘後云/亦療下)¶
(血/良)¶
又方生地黄五斤絞取汁微火煎三沸投白蜜一升又¶
<pb:KR3e0013_WYG_038-23a>¶
煎取三升毎服半升日三主胷痛百病久服佳¶
又方栢葉一斤以水六升煮取三升分三服¶
又方¶
　　生地黄汁(半/升)川大黄末(一方/寸匕)¶
　右二味先温地黄汁一沸次内大黄攪和空腹頓服¶
　日三瘥¶
犀角地黄湯治傷寒及温病應發汗而不汗之内畜血¶
者及鼻衂吐血不盡内餘瘀血大便黒面黄消瘀血方¶
<pb:KR3e0013_WYG_038-23b>¶
　　犀角(一/兩)　　生地黄(八/兩)　芍藥(三/兩)　　牡丹皮(二/兩)¶
　右四味㕮咀以水九升煮取三升分三服喜妄如狂¶
　者加大黄二兩黄芩三兩其人脉大來遲腹不滿自¶
　言滿者為無熱但依方不須有所増加¶
治五臟熱結吐血衂血方¶
　　伏龍肝(雞子/一枚)生竹茹(一/升)　芍藥　　　當歸¶
　　黄芩　　　芎藭　　　甘草(各二/兩)　生地黄(一/斤)¶
　右八味㕮咀以水一斗三升先煮竹茹減三升下藥¶
<pb:KR3e0013_WYG_038-24a>¶
　取三升分三服(千金翼/有桂心)¶
當歸湯治衂血吐血方¶
　　當歸　　　乾薑　　　芍藥　　　阿膠(各二/兩)¶
　　黄芩(三/兩)¶
　右五味㕮咀以水六升煮取二升分三服¶
治上焦熱膈傷吐血衂血或下血連日不止欲死並主¶
之¶
　　艾葉　　　竹茹(各一/升)　阿膠(如手/掌大)　乾薑(二/兩)¶
<pb:KR3e0013_WYG_038-24b>¶
　右四味㕮咀以水三升煮取一升去滓内馬通汁半¶
　升煮取一升頓服一方不用竹茹加乾薑作七兩¶
又方取新馬屎與少水和絞取汁¶
治虚勞崩中吐血下血上氣短氣欲絶面黒如漆方¶
　　黄耆　　　芍藥　　　芎藭　　　甘草(各四/兩)¶
　　生薑(一/斤)¶
　右五味㕮咀以酒五升浸一宿明旦更以水五升煮¶
　取四升分四服日三夜一下隂中毒如湯沃雪凡夏¶
<pb:KR3e0013_WYG_038-25a>¶
　月不得宿浸藥酒客勞熱發痔下血其榖道熱者去¶
　生薑用生地黄代之凡進三兩劑¶
竹茹湯治吐血汗血大小便下血方¶
　　竹茹(二/升)　　甘草　　　芎藭　　　黄芩¶
　　當歸(各六/分)　芍藥　　　白术　　　人參¶
　　桂心(各一/兩)¶
　右九味㕮咀以水一斗煮取三升分四服日三夜一¶
治九孔出血方¶
<pb:KR3e0013_WYG_038-25b>¶
　𢷬荆葉汁酒服二合(一夲作/荆芥)¶
治吐血蟲毒痔血女子腰腹痛大便後出清血者方¶
　取東向蘘荷根𢷬絞取汁二升頓服立瘥¶
赤小豆散諸下血先見血後見便此爲遠血宜服黄土¶
湯(方見前七味/仲景方是)先見便後見血此近血宜服赤小豆散¶
方¶
　　赤小豆(三升&KR0392;/令折)　　　　當歸(三/兩)¶
　右二味治下篩毎服方寸匕日三¶
<pb:KR3e0013_WYG_038-26a>¶
乾地黄圓治血虚勞胷腹煩滿疼痛瘀血徃來臟虚不¶
受榖氣逆不得食補中理血方¶
　　乾地黄(三/兩)　當歸　　　乾薑　　　麥門冬¶
　　甘草　　　黄芩(各二/兩)　厚朴　　　乾漆¶
　　枳實　　　防風　　　大黄　　　細辛¶
　　白术(各一/兩)　茯苓(五/兩)　　前胡(六/分)　　人參(五/分)¶
　　蝱蟲　　　䗪蟲(各五/十枚)¶
　右十八味為末蜜丸如梧子大先食服十丸日三稍¶
<pb:KR3e0013_WYG_038-26b>¶
　加¶
麥門冬湯治凡下血虚極方¶
　　麥門冬　　白术(各四/兩)　甘草(一/兩)　　牡蠣¶
　　芍藥　　　阿膠(各三/兩)　大&KR0037;(二十/枚)¶
　右七味㕮咀以水八升煮取二升分再服¶
胷中瘀血榰滿脇膈痛不能久立&KR0176;痿寒三里主之¶
嘔血肩脇痛口乾心痛與背相引不可欬欬引腎痛不¶
容主之(一作/容)¶
<pb:KR3e0013_WYG_038-27a>¶
心膈下嘔血上管主之　唾血振寒嗌乾大淵主之¶
嘔血太陵及㕁門主之　嘔血上氣神門主之　内傷¶
唾血不足外無膏澤刺地五㑹¶
灸法¶
治虚勞吐血灸胃管三百壯亦主勞嘔逆吐血少食多¶
飽多唾百病(多唾一/作多睡)¶
吐血唾血灸胷堂百壯不可針¶
吐血酸削灸肝輸百壯¶
<pb:KR3e0013_WYG_038-27b>¶
吐血腹痛雷鳴灸天樞百壯¶
吐血唾血上氣欬逆灸肺輸隨年壯¶
吐血嘔逆灸手心主五十壯(千金翼云/太陵是)¶
凡口鼻岀血不止名腦衂灸上星五十壯入髪際一寸¶
是¶
大便下血灸第二十椎隨年壯¶
　¶
　備急千金要方卷三十八¶
