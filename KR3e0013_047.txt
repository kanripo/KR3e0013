# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.656856
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷四十七
<pb:KR3e0013_WYG_047-1a>¶
欽定四庫全書¶
　備急千金要方巻四十七　唐　孫思邈　撰¶
　　　　　　　　　　　　宋　林億等　校正¶
　脾臓方¶
　　脾虚實第二(論/方)　(脉法/灸)¶
脾實熱¶
右手關上脉隂實者足太隂經也病苦足寒脛熱腹脹¶
滿煩擾不得臥名曰脾實熱也¶
<pb:KR3e0013_WYG_047-1b>¶
㵼熱湯治舌本强直或夢歌樂而體重不能行方¶
　　前胡　　　茯苓　　　龍膽　　　細辛¶
　　芒硝(各三/兩)　杏仁(四/兩)　　𤣥參　　　大青(各二/兩)¶
　　苦竹葉(切一/升)¶
　右九味㕮咀以水九升煮取三升分三服食後服¶
治脾熱面黄目赤季脇痛滿方¶
　　半夏　　　母薑(各八/兩)　枳實　　　梔子¶
　　茯苓　　　芒硝(各三/兩)　細辛(五/兩)　　白术¶
<pb:KR3e0013_WYG_047-2a>¶
　　杏仁(各四/兩)　生地黄　　淡竹葉(各切/一升)¶
　右十一味㕮咀以水九升煮取三升去滓下芒硝分¶
　三服¶
治脾横方¶
　若赤黒發如𤓰大煎羊脂摩之¶
又方末赤小豆和雞子白傅之¶
四肢寒熱腰疼不得俛仰身黄腹滿食嘔舌根直灸第¶
十一椎上及左右各一寸五分三處各七壮¶
<pb:KR3e0013_WYG_047-2b>¶
脾胃俱實¶
右手關上脉隂陽俱實者足太隂與陽明經俱實也病¶
苦脾脹腹堅搶脇下痛胃氣不轉大便難時反泄利腹¶
中痛上衝肺肝動五臓立喘鳴多驚身熱汗不出喉痺¶
精少名曰脾胃俱實也¶
㵼熱方¶
　　大黄　　　麻黄　　黄芩(各四/兩)　杏仁¶
　　赤茯苓　　甘草　　橘皮　　　芒硝¶
<pb:KR3e0013_WYG_047-3a>¶
　　澤㵼(各三/兩)¶
　右九味㕮咀以水九升煮取三升絞去滓内大黄煮¶
　兩沸去滓下芒硝分三服¶
大黄㵼熱湯治脾脉厥逆大腹中熱切痛舌强腹脹身¶
重食不下心注脾急痛方¶
　　大黄(細切水一升/半别漬一宿)　　　甘草(各三/兩)　澤㵼¶
　　茯苓　　　黄芩　　　細辛　　　芒硝(各二/兩)¶
　　橘皮(二/兩)¶
<pb:KR3e0013_WYG_047-3b>¶
　右八味㕮咀以水七升煮取三升三合去滓下大黄¶
　更煎兩沸去滓下芒硝分三服¶
治脾熱脇痛熱滿不歇目赤不止口脣乾裂方¶
　　石膏(一斤/碎)　生地黄(汁/)　赤蜜(各一/升)¶
　　淡竹葉(切五/升)¶
　右四味先以水一斗二升煮竹葉取七升去滓澄清¶
　煮石膏取一升五合去滓下地黄汁兩沸次下蜜煎¶
　取三升細細服之¶
<pb:KR3e0013_WYG_047-4a>¶
治脾熱偏一邊痛胷滿脇偏脹方¶
　　茯苓　　　橘皮　　　澤㵼(各三/兩)　芍藥¶
　　白术(各四/兩)　人參　　　桂心(各二/兩)　石膏(八/兩)¶
　　半夏(六/兩)　　生薑(切一/升)　桑根白皮(一/升)¶
　右十一味㕮咀以水一斗二升煮取三升去滓分三¶
　服若須利下加芒硝二兩佳¶
脾虚冷¶
右手關上脉隂虚者足太隂經也病苦泄注腹滿氣逆¶
<pb:KR3e0013_WYG_047-4b>¶
霍亂嘔吐黄癉心煩不得臥腸鳴名曰脾虚冷也¶
治虚脹脇痛肩急有時發作悉補之方¶
　　五加根皮　丹參　　　橘皮(各一/斤)　地骨皮¶
　　乾薑　　　白术(各八/兩)　猪椒根皮(二/斤)乾地黄¶
　　芎藭　　　附子(各五/兩)　桂心　　　桔梗(各四/兩)¶
　　大棗(五十/枚)　甘草(三/兩)¶
　右十四味㕮咀以酒四斗漬五七日服七八合加至¶
　　一升日再服¶
<pb:KR3e0013_WYG_047-5a>¶
檳榔散治脾寒飲食不消勞倦氣脹噫滿憂恚不樂方¶
　　檳榔(八枚皮/子並用)人參　　　茯苓　　　陳麴¶
　　厚朴　　　麥蘖　　　吳茱茰　　白术(各二/兩)¶
　右八味治下篩食後酒服二方寸匕日再一方用橘¶
　皮一兩半¶
温脾圓治乆病虚羸脾氣弱食不消喜噫方¶
　　黄蘗　　　大麥蘖　　吳茱茰　　桂心¶
　　乾薑　　　細辛　　　附子　　　當歸¶
<pb:KR3e0013_WYG_047-5b>¶
　　大黄　　　麴　　　　黄連(各一/兩)¶
　右十一味為末蜜丸如梧子毎服十五丸空腹酒服¶
　日三¶
麻豆散主脾氣弱不下食餌此以當食方¶
　　大豆黄(二/升)　大麻子(三升熬/令香)¶
　右二味治下篩飲和服一合日四五任情多少¶
脾胃俱虚¶
右手關上脉隂陽俱虚者足太隂與陽明經俱虚也病¶
<pb:KR3e0013_WYG_047-6a>¶
苦胃中如空状少氣不足以息四逆寒泄注不已名曰¶
脾胃俱虚也¶
治腹脹善噫食則欲嘔泄澼溏下口乾四肢重好怒不¶
欲聞人聲忘誤喉痺補之方¶
　　黄連(一/兩)　　禹餘糧(二/兩)　白术　　　乾薑(各三/兩)¶
　　大麻子(五/兩)　桑白皮(八/兩)　大棗(二十/枚)¶
　右七味㕮咀以水一斗二升煮取三升分四服¶
治脾胃俱虚苦飢寒痛方¶
<pb:KR3e0013_WYG_047-6b>¶
　　人參　　　當歸　　　桂心　　　茯苓¶
　　桔梗　　　芎藭(各三/兩)　厚朴　　　甘草¶
　　橘皮　　　吳茱茰(各二/兩)白术(五/兩)　　麥蘖(一/升)¶
　右十二味㕮咀以水一斗二升煮取三升分三服¶
白术散治脾胃俱虚冷方¶
　　白术　　　厚朴　　　人參　　　吳茱茰¶
　　茯苓　　　麥蘖　　　麴　　　　芎藭(各三/兩)¶
　右八味篩酒服方寸匕食後服日三一方加大腹橘¶
<pb:KR3e0013_WYG_047-7a>¶
　皮¶
平胃圓凡身重不得食食無味心下虚滿時時欲下喜¶
臥者皆針胃管太倉服建中湯及服此方(建中湯方/見別巻)¶
　　杏仁(五十/枚)　丹參(三/兩)　　苦參　　　葶藶¶
　　𤣥參(各二/兩)　芎藭　　　桂心(各一/兩)¶
　右七味為末蜜丸如梧子酒服五丸日三以知為度¶
又方治丈夫小兒食實不消胃氣不調或温壮熱結大¶
小便不利者有病冷者服露宿丸熱藥後當進此丸調¶
<pb:KR3e0013_WYG_047-7b>¶
胃方¶
　　大黄(二/兩)　　小草　　　甘草　　　芍藥¶
　　芎藭　　　葶藶(各一/兩)　杏仁(五十/枚)¶
　右七味為末蜜丸飲服如梧子五丸日三一歳小兒¶
　二丸漸加之(千金翼有菖蒲當歸乾薑茯苓/麥門冬細辛為十三味無杏仁)¶
論曰凡病宿食在上管當吐之脉數而滑者實也有宿¶
食不消下之愈胃中有澼食冷物即痛不能食有熱物¶
即欲食大腹有宿食寒慄發熱如瘧状宿食在小腹者¶
<pb:KR3e0013_WYG_047-8a>¶
當暮發熱明旦復止寸脉𦂳即頭痛風寒或腹中宿食¶
不化寸口脉𦂳者如轉索左右無常脾胃中有宿食不¶
消寸口脉浮而大按之反澀尺中微而澀故知宿食¶
大麴蘖丸主消榖斷下温和又寒冷者長服不患霍亂¶
方¶
　　大麥蘖　　麴(各一/升)　　附子　　　乾薑¶
　　當歸　　　人參(各三/兩)　赤石脂(一/兩)　桔梗¶
　　女萎(各二/兩)　吳茱茰　　皂莢(各五/兩)　蜀椒(二兩/半)¶
<pb:KR3e0013_WYG_047-8b>¶
　　烏梅(五十/枚)¶
　右十三味為末蜜酢中半漬梅一宿蒸三斗米下去¶
　核𢷬如泥和藥蜜和𢷬三千杵服十丸日三下甚者¶
　加龍骨阿膠艾各三兩¶
消食斷下圓寒冷者常服之方¶
　　麴　　　　大麥蘖(各一/升)吳茱茰(四/兩)¶
　右三味為末蜜和服十五丸如梧子大日三¶
乾薑散治不能食心意㝠然忘食方¶
<pb:KR3e0013_WYG_047-9a>¶
　　乾薑　　　法麴　　　蜀椒　　　豉¶
　　大麥蘖(各一/升)¶
　右五味合治下篩日後服三方寸匕日三以能食為¶
　度¶
消食圓治數年不能食方¶
　　小麥蘖　　麴(各一/升)　　乾薑　　　烏梅(各四/兩)¶
　右四味為末蜜和服十五丸日再加至四十丸寒在¶
　胷中及反胃飜心者皆瘥¶
<pb:KR3e0013_WYG_047-9b>¶
麴蘖散主消榖能食除腸中水氣臚脹方¶
　　法麴　　　麥蘖　　　杏仁(各五/兩)¶
　右三味治下篩食後酒服一合日三¶
　　脾勞第三論　(方/)¶
論曰凡脾勞病者補肺氣以益之肺旺則感於脾是以¶
聖人春夏養陽氣秋冬養隂氣以順其根本矣肝心為¶
陽脾肺腎為隂逆其根則伐其本隂陽四時者萬物之¶
終始也¶
<pb:KR3e0013_WYG_047-10a>¶
半夏湯治脾勞實四肢不用五臓乖反脹滿肩息氣急¶
不安承氣泄實熱方¶
　　半夏　　　宿薑(各八/兩)　茯苓　　　白术¶
　　杏仁(各三/兩)　大棗(二十/枚)　竹葉(切一/升)　橘皮¶
　　芍藥(各四/兩)¶
　右九味㕮咀以水一斗煮取三升分四服¶
消食膏酒治脾虚寒勞損氣脹噫滿食不下通噫方¶
　　猪膏(三/升)　　宿薑(汁五/升)　吳茱茰(一/升)　白术(一/斤)¶
<pb:KR3e0013_WYG_047-10b>¶
　右四味𢷬茱茰白术等二味細細下篩為散内薑汁¶
　膏中煎取六升温清酒一升進方寸匕日再¶
　　肉極第四(論/方)¶
論曰凡肉極者主脾也脾應肉肉與脾合若脾病則肉¶
變色又曰至隂遇病為肌痺肌痺不已復感於邪内舍¶
於脾體癢淫淫如鼠走其人身上津液脱腠理開汗大¶
泄鼻端色黄是其相也凡風氣蔵於皮膚肉色則敗以¶
季夏戊巳日傷於風為脾風脾風之状多汗隂動傷寒¶
<pb:KR3e0013_WYG_047-11a>¶
寒則虚虚則體重怠惰四肢不欲舉不嗜飲食食則欬¶
欬則右脇下痛隂隂引肩背不可以動轉名曰厲風裏¶
虚外實若陽動傷熱熱則實實則人身上如鼠走脣口¶
壊皮膚色變身體津液脱腠理開汗大泄名曰惡風而¶
須決其綱紀知其終始隂陽動静肉之虚實實則㵼之¶
虚則補之能治其病者風始入肉皮毛肌膚筋脉之間¶
即須決之若入六腑五臓則半死矣¶
扁鵲曰肉絶不治五日死何以知之皮膚不通外不得¶
<pb:KR3e0013_WYG_047-11b>¶
泄凡肉應足太隂太隂氣絶則脉不營其肌肉脣反者¶
氣盡則肉先死使良妙藥終不治也¶
治肉熱極肌痺淫淫如鼠走身上津液脱腠理開汗大¶
泄為痺風風氣蔵於皮膚肉色敗鼻見黄色麻黄止汗¶
通肉¶
解風痺湯方¶
　　麻黄　　　防已(一作/防風)　枳實　　　細辛¶
　　白术(各三/兩)　生薑　　　附子(各四/兩)　甘草¶
<pb:KR3e0013_WYG_047-12a>¶
　　桂心(各二/兩)　石膏(八/兩)¶
　右十味㕮咀以水九升煮麻黄去沫下諸藥煮取三¶
　升分三服¶
續命湯治肉極虚熱肌痺淫淫如鼠走身上津液開泄¶
或痺不仁四肢急痛方¶
　　麻黄　　　生薑(各三/兩)　當歸　　　石膏(各二/兩)¶
　　芎藭　　　桂心　　　甘草　　　黄芩¶
　　防風　　　芍藥(各一/兩)　杏仁(四十/枚)¶
<pb:KR3e0013_WYG_047-12b>¶
　右十一味㕮咀以水九升先煮麻黄除沫下諸藥煮¶
　取三升去滓分四服日再¶
越婢湯治肉極熱則身體津液脱腠理開汗大泄厲風¶
氣下焦脚弱(方見/别巻)¶
石南散治肉熱極則體上如鼠走或如風痺脣口壊皮¶
膚色變主諸風大病方¶
　　石南(三十/銖)　薯蕷　　　芍藥(一本作/甘草)天雄¶
　　桃花(一作/桃仁)　甘菊花(各一/兩)黄耆(十八/銖)¶
<pb:KR3e0013_WYG_047-13a>¶
　　山茱茰(一兩十/八銖)　　　　真珠(十八/銖)　石膏(二/兩)¶
　　升麻　　　萎蕤(各一/兩半)¶
　右十二味治下篩酒下方寸匕日再食後服¶
大黄耆酒治肉極虚寒為痺風隂動傷寒體重怠惰四¶
肢不欲舉關節疼痛不嗜飲食虚極所致方¶
　　黄耆　　　桂心　　　巴㦸天　　石斛¶
　　澤㵼　　　茯苓　　　栢子仁　　乾薑¶
　　蜀椒(各三/兩)　防風　　　獨活　　　人參(各二/兩)¶
<pb:KR3e0013_WYG_047-13b>¶
　　天雄　　　芍藥　　　附子　　　烏頭¶
　　茵芋　　　栝蔞根　　山茱茰　　半夏¶
　　細辛　　　白术　　　黄芩(各一/兩)¶
　右二十三味㕮咀絹袋貯以清酒三斗漬之秋冬七¶
　日春夏三日初服三合漸漸加微痺為度日再¶
治肉極虚寒卒中風口噤不能言四肢緩縱偏攣急痛¶
注五臓恍惚喜怒無常手脚不隨方¶
　　獨活　　　茵芋　　　黄芩(各三/兩)　甘草¶
<pb:KR3e0013_WYG_047-14a>¶
　　防風　　　芍藥　　　芎藭　　麻黄¶
　　葛根(各二/兩)　人參(一/兩)　　烏頭(三/枚)¶
　右十一味㕮咀以水一斗竹瀝四升合煮取四升分¶
　四服日三夜一¶
　¶
　¶
　¶
　¶
<pb:KR3e0013_WYG_047-14b>¶
　¶
　¶
　¶
　¶
　¶
　¶
　¶
　備急千金要方卷四十七¶
