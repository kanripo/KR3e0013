# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:17.269492
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷七十四
<pb:KR3e0013_WYG_074-1a>¶
欽定四庫全書¶
　備急千金要方卷七十四　唐　孫思邈　撰¶
　　　　　　　　　　　　宋　林億等　校正¶
　解毒雜治方¶
　　蠱毒第四(論/方)¶
論曰蠱毒千品種種不同或下鮮血或好臥闇室不欲¶
光明或心性反常乍嗔乍喜或四肢沉重百節酸疼如¶
此種種状貌說不可盡亦有得之三年乃死急者一月¶
<pb:KR3e0013_WYG_074-1b>¶
或百日即死其死時皆有九孔中或於脇下肉中出去¶
所以出門常須帶雄黄麝香神丹諸大辟惡藥則百蠱¶
貓虎狐狸老物精魅永不敢著人養生之家大須慮此¶
俗亦有灸法初中蠱於心下捺便大炷灸一百壮幷主¶
貓鬼亦灸得愈又當足小指尖上灸三壮當有物出酒¶
上得者有酒出飯上得者有飯出肉菜上得者有肉菜¶
出即愈神驗皆於灸瘡上出¶
凡中蠱毒令人心腹絞切痛如有物囓或吐下血皆如¶
<pb:KR3e0013_WYG_074-2a>¶
爛肉若不即治蝕人五臟盡乃死矣欲驗之法當令病¶
人唾水沉者是蠱不沉者非蠱也¶
凡人患積年時復大便黒如漆或堅或薄或㣲赤者皆¶
是蠱也¶
凡人忽患下血以斷下方治更増劇者此是中蠱也¶
凡卒患血痢或赤或黒無有多少此皆是蠱毒粗醫以¶
斷痢藥處之此大非也¶
世有拙醫見患蠱脹者徧身腫滿四肢如故小便不甚¶
<pb:KR3e0013_WYG_074-2b>¶
澀以水病治之延日服水藥經五十餘日望得痊愈日¶
復增加奄至隕殁如此者不一學者當細尋方意消息¶
用之萬不失一醫方千卷不盡其理所以不可一一備¶
述云耳¶
凡人中蠱有人行蠱毒以病人者若服藥知蠱主姓名¶
當使呼喚将去若欲知蠱主姓名者以敗鼓皮燒作末¶
以飲服方寸匕須臾自呼蠱主姓名可語令去則愈又¶
有以蛇涎合作蠱藥著飲食中使人得瘕病此一種積¶
<pb:KR3e0013_WYG_074-3a>¶
年乃死療之各自有藥江南山間人有此不可不信之¶
太上五蠱圓治百蠱吐血傷中心腹結氣堅塞咽喉語¶
聲不出短氣欲死飲食不下吐逆上氣去來無常状如¶
鬼祟身體浮腫心悶煩疼寒戰夢與鬼交狐狸作魅卒¶
得心痛上义胷脇痛如刀刺經年累嵗著牀不起悉主¶
之方¶
　　雄黄　　　椒目　　　巴豆　　　莾草¶
　　芫花　　　真珠(外臺用/木香)鬼臼　　　礬石¶
<pb:KR3e0013_WYG_074-3b>¶
　　藜蘆(各四/分)　附子(五/分)　　獺肝(一/分)　　蜈蚣(二/枚)¶
　　斑貓(三十/枚)¶
　右十三味為末蜜和更𢷬二千杵丸如小豆先食飲¶
　服一丸餘宻封勿泄藥氣十丸為一劑如不中病後¶
　日增一丸以下利為度當下蠱種種状貌不可具述¶
　下後七日将息服一劑三十年百病盡除忌五辛¶
太乙追命圓治百病若中惡氣心腹脹滿不得喘息心¶
痛積聚臚脹疝瘕宿食不消吐逆嘔啘寒熱瘰癧蠱毒¶
<pb:KR3e0013_WYG_074-4a>¶
婦人産後餘疾方¶
　　蜈蚣(一/枚)　　丹砂　　　附子　　　雄黄¶
　　礬石(一作/礜石)　藜蘆　　　鬼臼(各一/分)　巴豆(二/分)¶
　右八味為末蜜丸如麻子一服二丸日一服傷寒一¶
　二日服一丸當汗出綿裹兩丸塞兩耳中下痢服一¶
　丸一丸塞下部蠱毒服二丸在外膏和摩病上在膈¶
　上吐膈下利有瘡一丸塗之毒自出産後餘疾服一¶
　丸耳聾綿裹塞耳¶
<pb:KR3e0013_WYG_074-4b>¶
治人得藥雜蠱方¶
　　斑貓(六/枚)　　桂心　　　藜蘆(各如/指大)¶
　　釜月下土(如彈/丸大)¶
　右四味治下篩水服一錢匕下蠱蛇蝦䗫蜣蜋毒俱¶
　出¶
萬病圓治蠱注四肢浮腫肌膚消索咳逆腹大如水状¶
死後轉易家人一名蠱脹方(小品名雄黄丸/一名萬病丸)¶
　　雄黄　　　巴豆　　　莾草　　　鬼臼(各四/兩)¶
<pb:KR3e0013_WYG_074-5a>¶
　　蜈蚣(三/枚)¶
　右五味為末蜜和𢷬三千杵丸如小豆宻封勿泄氣¶
　宿勿食平旦空腹一丸一炊久不知更加一丸當先¶
　下清水次下蠱長數寸及下蛇又下&KR1409;雞子或白如¶
　膏下後作蔥豉粥補之百種煖将息¶
治中蠱毒腹内堅如石面目青黄小便淋瀝病變無常¶
處方(肘後古今録驗方俱云用鐡精烏雞肝和丸如梧/子以酒服三丸日再甚者不過十日千金用後方)¶
(疑千/金誤)¶
<pb:KR3e0013_WYG_074-5b>¶
　　羖羊皮(方五/寸)犀角　　　芍藥　　　黄連¶
　　牡丹(各一/兩)　蘘荷(四兩/半)　梔子仁(七/枚)¶
　右七味㕮咀以水九升煮取三升分三服(葛氏崔氏牡/同無芍藥)¶
　(丹梔子用苦/参升麻當歸)¶
犀角圓治蠱毒百病腹暴痛飛屍惡氣腫方¶
　　犀角屑　　鬼臼屑　　桂心末¶
　　羚羊角屑(各四/錢七)　　　　天雄　　　莾草¶
　　真珠　　　雄黄(各一/兩)　貝子(五枚/燒)　蜈蚣(五/節)¶
<pb:KR3e0013_WYG_074-6a>¶
　　巴豆(五十/枚)　麝香(二/分)　　射罔(如雞子黄/大一枚)¶
　右十三味為末合𢷬蜜丸如小豆服一丸日二含烟¶
　不知少增之卒得腹滿蜚屍服如大豆許二丸若惡¶
　氣腫以苦酒和塗上縫袋子盛藥繫左臂辟不祥鬼¶
　疰蠱毒可以備急¶
治蠱毒方¶
　　茜根　　　蘘荷根(各三/兩)¶
　右二味㕮咀以水四升煮取二升頓服(肘後方云治/中蠱吐血或)¶
<pb:KR3e0013_WYG_074-6b>¶
　(下血皆如爛肝者/自知蠱主姓名)¶
又方蝟皮灰　　亂髪灰(各一方/寸匕)　　　　生麻子汁¶
　　(五/升)　　　　槲樹北隂白　　　　　桃根皮(各/五)¶
　　(兩/)¶
　右五味先煮槲皮桃根取濃汁一升和麻子汁髪灰¶
　等令匀患人宿少食旦服一大升須臾著盆水以雞¶
　翎擿吐水中如牛涎犢胎及諸蟲並出¶
又方槲樹北隂白皮一大握長五寸水三升煮取一升空¶
<pb:KR3e0013_WYG_074-7a>¶
腹服即吐蟲出亦治中蠱下血¶
又方蝟皮灰水服方寸匕亦出蟲¶
又方大㦸　　　斑猫(一/分)　　五月五日桃白皮(必效/方云)¶
　　(以東引者火/烘之各四分)¶
　右三味治下篩旦空腹以水一雞子許服八捻用二¶
　指相著如開頓服之若指頭相離取藥太多恐能損¶
　人(肘後方云服棗核大不瘥十日更一服必效方云/服半方寸匕其毒即出不出更一服李饒州云若)¶
　(以酒中得則以酒服/以食中得以飲服之)¶
<pb:KR3e0013_WYG_074-7b>¶
治蛇蠱方(蛇毒入菜果中食之/令人得病名曰蛇蠱)¶
　大豆末以酒漬絞取汁服半升¶
治諸熱毒或蠱毒鼻中及口中出血醫所不治者方¶
　取人屎尖七枚燒作火色置水中研之頓服即愈亦¶
　解百毒時氣熱病之毒服極神驗¶
治蠱吐下血方¶
　　櫸皮(廣五寸/長一尺)蘆荻根(五寸如足大指○/小品方用薔薇根)¶
　右二味㕮咀以水二升煮取一升頓服極下蠱¶
<pb:KR3e0013_WYG_074-8a>¶
治中蠱下血日數十行者方¶
　　巴豆(二七/枚)　元青　　　藜蘆　　　附子¶
　　礬石(各二/分)¶
　右五味為末别治巴豆合篩和相得以綿裹藥如大¶
　豆許内下部中日三瘥¶
又方苦瓠一枚以水二升煮取一升稍稍服之當下蠱¶
及吐蝦䗫蝌斗之状一月後乃盡(范江方云苦瓠毒當/臨時量用之肘後方)¶
(云用苦酒/二升煮)¶
<pb:KR3e0013_WYG_074-8b>¶
治下血状如雞肝腹中攪痛難忍者方¶
　　茜根　　　升麻　　　犀角(各三/兩)　桔梗¶
　　黄蘗　　　黄芩(各二/兩)　白蘘荷　　地榆(各四/兩)¶
　右八味㕮咀以水九升煮取二升半分三服此蠱利¶
　血用之¶
又方桔梗　　　犀角(各等/分)¶
　右二味為末酒服方寸匕日三不能自服絞口與之¶
　藥下心中當煩須臾自静有頃下服至七日止可食¶
<pb:KR3e0013_WYG_074-9a>¶
　猪脾臟自補養治蠱下血如雞肝日夜不觧欲死者¶
　皆可用¶
治腸蠱先下赤後下黄白沫連年不瘥者方¶
　牛膝一兩搥散切以淳清酒一升漬一宿平旦空腹¶
　服之再服便愈¶
北地太守酒治萬病蠱毒風氣寒熱方¶
　　烏頭　　　甘草　　　芎藭　　　黄芩¶
　　桂心　　　藜蘆　　　附子(各四/兩)　白歛¶
<pb:KR3e0013_WYG_074-9b>¶
　　桔梗　　　半夏　　　栢子仁　　前胡¶
　　麥門冬(各六/兩)¶
　右十三味七月麴十斤秫米一斛如醖酒法㕮咀藥¶
　以絹袋盛之沉於瓮底酒熟去糟還取藥滓以青布¶
　袋盛沉著酒底泥頭秋七日夏五日冬十日空腹服¶
　一合日三以知為度藥有毒故以青布盛之服勿中¶
　止二十日大有病出其状如漆五十日病悉愈婦人¶
　年五十被病連年腹中積聚冷熱不調時時切痛遶¶
<pb:KR3e0013_WYG_074-10a>¶
　臍絞急上氣胷滿二十餘年服藥二七日所下三四¶
　升即愈又有女人病偏枯終産服二十日吐黒物大¶
　如刀帶長三尺許即愈其年生子又有女人小得癲¶
　病服十八日出血二升半愈有人被杖崩血内瘀臥¶
　著九年服藥十三日出黒血二三升愈有人耳聾十¶
　七年服藥三十五日鼻中出血三升耳中出黄水五¶
　升便愈古方云熹平二年北地太守臣光上然此偏¶
　主蠱毒有人中蠱毒者服無不愈極難瘥者不過二¶
<pb:KR3e0013_WYG_074-10b>¶
　七日所有效莫不備出曾有一女人年四十餘偏枯¶
　羸瘦不能起長臥牀枕耳聾一無所聞兩手不收已¶
　經三年余爲合之遂得平復如舊有人中蠱毒而先¶
　患風服茵芋酒傷多吐出蠱數十枚遂愈何况此酒¶
　而不下蠱也嘉其功效有異常方故具述焉¶
　　胡臭漏腋第五(論/方)¶
論曰有天生胡臭有為人所染臭者天生臭者難治為¶
人所染者易治然須三年醋𫝊礬石散勿止并服五香¶
<pb:KR3e0013_WYG_074-11a>¶
丸乃可得瘥勿言一度𫝊藥即瘥正一𫝊藥時暫得一¶
瘥耳五香丸見前第六卷中凡胡臭人通忌食芸薹五¶
辛治之終身不瘥¶
石灰散治胡臭方¶
　　石灰(一/升)　　楓香(一作/沉香)　薫陸香　　丁香¶
　　青木香(各二/兩)礬石(四/兩)　　陽起石　　橘皮(各三/兩)¶
　右八味治下篩以綿作篆子粗如指長四寸展取藥¶
　使著篆上以絹袋盛著腋下先以布揩令痛然後挾¶
<pb:KR3e0013_WYG_074-11b>¶
　之¶
又方三年苦酢和石灰𫝊之¶
治胡臭方¶
　　辛夷　　　芎藭　　　細辛　　　杜蘅¶
　　藁本(各二/兩)¶
　右五味㕮咀以淳苦酒漬一宿煎取汁𫝊之欲𫝊取¶
　臨臥時以瘥為度¶
又方青木香　　附子　　　白灰(各二/兩)　礬石(半/兩)¶
<pb:KR3e0013_WYG_074-12a>¶
　右四味為散著粉中常粉之(肘後無/礬石)¶
又方赤銅屑以酢和銀器中炒極熱以布裹熨腋下冷¶
復易¶
又方槲葉切三升以水五升煮取一升用洗腋下即以¶
白苦瓠燒令煙出熏之數數作用¶
又方辛夷　　　細辛　　　青木香　　芎藭(各四/分)¶
　右四味治下篩熏竟粉之¶
又方馬齒菜一束𢷬碎以蜜和作團以絹袋盛之以泥¶
<pb:KR3e0013_WYG_074-12b>¶
紙裹厚半寸曝乾以火燒熟破取更以少許蜜和使熱¶
勿令冷先以生布揩之夾藥腋下藥痛久忍之不能然¶
後以手中勒兩臂¶
又方牛脂　　　胡粉(各等/分)¶
　右二味煎令可丸塗腋下一宿即愈不過三劑(肘後/方云)¶
　(合椒/以塗)¶
又方伏龍肝作泥𫝊之¶
六物散治漏腋腋下及足心手掌隂下股裏常如汗濕¶
<pb:KR3e0013_WYG_074-13a>¶
臭者方¶
　　乾枸杞根　乾薔薇根(肘後作/畜根)　　　甘草(各半/兩)¶
　　商陸根　　胡粉　　　滑石(各一/兩)¶
　右件藥治下篩以苦酒少少和塗當㣲汗出易衣復¶
　更塗上不過三著便愈或一嵗復發發復塗之¶
又方水銀　　　胡粉(外臺作/粉霜)¶
　右二味以面脂研和塗之良驗¶
又方石灰(三/升)　　銀屑(一升一/作銅屑)¶
<pb:KR3e0013_WYG_074-13b>¶
　右二味合和絹囊盛汗出粉之妙¶
又方正旦以尿洗腋下神妙¶
又方黄礬石燒令汁盡治為末絹袋盛粉之即瘥¶
　　脫肛第六(方法/灸)¶
肛門主肺肺熱應肛門熱則閉塞大行不通腫縮生瘡¶
兊通方¶
　白蜜三升煎令燥冷水中調可得為丸長六七寸内¶
　肛門中到身向上頭向下少時取烊斯須即通洞泄¶
<pb:KR3e0013_WYG_074-14a>¶
猪肝散肛門主大腸大腸寒應肛門寒則洞瀉肛門滯¶
出¶
　　猪肝(一斤熬/令燥)黄連　　　阿膠　　　芎藭(各二/兩)¶
　　艾葉(一/兩)　　烏梅肉(五/兩)¶
　右六味治下篩温清酒一升服方寸匕半日再若不¶
　能酒與清白米飲亦得¶
璧土散治肛門滯出方¶
　　故屋東璧土(一升/碎)　　　皁莢(三捉各長/一尺二寸)¶
<pb:KR3e0013_WYG_074-14b>¶
　右二味先𢷬土為散挹粉肛頭出處次取皁莢炙煖¶
　更逓熨取入則止¶
又方灸故麻履底按令入頻按令入永瘥¶
　　　癭瘤第七(證法方/灸)¶
證(原本遺失覓此一條多/有脫誤須  善本訂之)¶
治五癭方¶
　　海藻　　　龍膽　　　海蛤　　　通草¶
　　昆布　　　礜石(一作/礬石)　松蘿(各三/分)　麥麴(四/分)¶
<pb:KR3e0013_WYG_074-15a>¶
　　半夏(二/分)¶
　右九味治下篩酒服方寸匕日三禁食魚猪肉五辛¶
　生菜諸難消之物十日知二十日愈¶
又方小麥麵(一/斗)　海藻(一/斤)　　特生礜石(十/兩)¶
　右三味以三年米醋漬小麥麵曝乾各𢷬為散合和¶
　服一方寸匕日四五服藥含極乃咽之禁薑五辛猪¶
　魚生菜大吹大讀誦大呌語等¶
又方昆布　　　松蘿　　　海藻(各三/兩)　桂心¶
<pb:KR3e0013_WYG_074-15b>¶
　　海蛤　　　通草　　　白歛(各二/兩)¶
　右七味治下篩酒服方寸匕日三¶
又方海藻　　　海蛤(各三/兩)　昆布　　　半夏¶
　　土𤓰根　　松蘿(各一/兩)　通草　　　白歛¶
　　龍膽(各二/兩)¶
　右九味治下篩酒服方寸匕日再不得作重用力¶
又方昆布二兩洗切如指大醋漬含咽汁盡愈¶
又方海藻(一斤小/品三兩)小麥麴(一/升)¶
<pb:KR3e0013_WYG_074-16a>¶
　右二味以三年醋一升溲麵末曝乾徃返醋盡合𢷬¶
　爲㪚酒服方寸匕日三服忌努力(崔氏云療三/十年癭瘤)¶
五癭圓方¶
　　菖蒲(二/兩)　　海蛤　　　白斂　　　續斷¶
　　海藻　　　松蘿　　　桂心　　　蜀椒¶
　　到掛草　　半夏(各一/兩)　神麴(三/兩)　　羊靨(百/枚)¶
　右十二味治下篩以牛羊髓脂爲丸如梧子大日服¶
　三丸¶
<pb:KR3e0013_WYG_074-16b>¶
又方取鹿靨以佳酒浸令没灸乾内酒中更灸令香含¶
咽汁味盡更易盡十具愈¶
灸法¶
癭上氣灸天府五十壮(千金翼云又/灸胷堂百壮)¶
癭上氣短氣灸肺輸百壮¶
癭上氣胷滿灸雲門五十壮¶
癭勞氣灸衝陽隨年壮¶
癭氣面腫灸通天五十壮¶
<pb:KR3e0013_WYG_074-17a>¶
癭灸天瞿三百壮横三間寸灸之¶
又灸中封隨年壮在兩足趺上曲尺宛宛中¶
諸癭灸肩髃左右相當宛宛處男左十八壯右十七壯¶
女右十八壯左十七壮或再三取瘥止¶
又灸風池百壮俠項兩邉¶
又灸兩耳後髪際一百壮¶
又灸頭衝(一作/頸)頭衝在伸兩手直向前令臂著頭對鼻¶
所注處灸之各隨年壮(千金翼云/一名臂臑)¶
<pb:KR3e0013_WYG_074-17b>¶
凡肉瘤勿治治則殺人慎之(肘後方云/不得針灸)¶
䧟腫散治二三十年癭瘤及骨瘤脂瘤石瘤肉瘤膿瘤¶
血瘤或息肉大如杯杅升斗十年不瘥致有漏潰令人¶
骨消肉盡或堅或輭或潰令人驚悸寤寐不安身體瘈¶
縮愈而復發方¶
　　烏賊骨　　石硫黄(各一/分)白石英　　紫石英¶
　　鍾乳(各二/分)　丹參(三/分)　　琥珀　　　附子¶
　　胡鷰屎　　大黄　　　乾薑(各四/分)¶
<pb:KR3e0013_WYG_074-18a>¶
　右十一味治下篩以韋囊盛勿泄氣若瘡濕即傅若¶
　瘡乾猪脂和傅日三四以乾為度若汁不盡者至五¶
　劑十劑止藥令人不痛若不消加芒硝二兩佳¶
治癭瘤方¶
　　昆布　　　桂心　　　逆流水桞鬚(各一/兩)¶
　　海藻　　　乾薑(各二/兩)　羊靨(七枚/隂乾)¶
　右六味爲末蜜丸如小彈子大含一丸咽津¶
又方礬石　　　芎藭　　　當歸　　　大黄¶
<pb:KR3e0013_WYG_074-18b>¶
　　黄連　　　黄芩　　　白斂　　　芍藥(各二/分)¶
　　吳茱萸(一/分)¶
　右九味治下篩雞子黄和塗故細布上隨瘤大小厚¶
　薄帖之乾則易著藥熟當作膿脂細細從孔中出頭¶
　探膿血盡著生肉膏若膿不盡復起如故¶
生肉膏治癰瘤潰漏及金瘡百瘡方¶
　　當歸　　　附子　　　甘草　　　白芷¶
　　芎藭(各一/兩)　薤白(二/兩)　　生地黄(三/兩)¶
<pb:KR3e0013_WYG_074-19a>¶
　右七味㕮咀以猪脂三升半煎白芷黄去滓稍以𫝊¶
　之日三¶
又方以狗屎&KR1409;雞子𫝊之去膿水如前方說𫝊生肉膏¶
取瘥(方見前二/十二卷)¶
　　隂㿗第八(論法/灸)¶
論曰㿗有四腫有腸㿗卵脹氣㿗水㿗腸㿗卵脹難瘥¶
氣㿗水㿗針灸易治¶
治㿗圓方¶
<pb:KR3e0013_WYG_074-19b>¶
　　桃仁　　　蜘咮(各五/十枚)　桂心　　　蒺藜子¶
　　地膚子　　澤㵼　　　防風　　　五味子¶
　　橘皮　　　茯苓　　　防葵　　　芍藥(各二/兩)¶
　　牡丹皮　　細辛　　　海藻(各一/兩)　狐隂(一/具)¶
　右十六味為末蜜和丸如梧子服十丸稍加至三十¶
　丸方角處一丸令頓上兩爪角各令半丸上爪指佳¶
　七壯愈¶
隂㿗灸足大趾下理中十壮隨腫邊灸之(肘後方云灸/足大趾第二)¶
<pb:KR3e0013_WYG_074-20a>¶
(節下横文正中央五壯/姚氏云足大趾本三壮)¶
男兒㿗先将兒至碓頭祝之曰坐汝令兒某甲隂囊㿗¶
故灸汝三七二十一枚灸訖便牽小兒令雀頭下向著¶
囊縫當隂頭灸縫上七壯即消已驗艾炷猬簮頭許¶
大凡男㿗當騎碓軸以莖伸置軸上齊隂莖頭前灸軸¶
木上隨年壯¶
論曰有人自少至長隂下常有乾癬者宜依癬方主之¶
有五勞七傷而得隂下癢濕搔之黄汁出者宜用補丸¶
<pb:KR3e0013_WYG_074-20b>¶
散主之仍須𫝊藥治之亦有患妬精瘡者以妬精方治¶
之夫妬精瘡者男子在隂頭節下婦人在玉門内並似¶
甘瘡作臼齊食之大痛甘即不痛也¶
蒺藜子湯凡虚熱石熱當路門冷濕傷肌熱聚在裏變¶
成熱及水病腫滿腹大氣急大小便不利腫如皮紙盛¶
水晃晃如老蠶色隂莖堅腫為瘡水出此皆腎熱虚損¶
强取風隂濕傷脾胃故也治之法内宜依方服諸利小¶
便藥外以此湯洗四肢竟以蔥白膏𫝊之别以猪蹄湯¶
<pb:KR3e0013_WYG_074-21a>¶
洗莖上蒺藜子湯方¶
　　蒺藜子　　蔥心青皮　赤小豆(各一/升)蒴藋(五/升)¶
　　菘菜子(三/升)　巴豆(一枚合/皮殻)¶
　右六味㕮咀以水二升煮取八升以淋洗腫處¶
猪蹄湯治服石發熱因勞損熱盛當風露卧莖腫方¶
　　猪蹄(一/隻)　　蒺藜子(一升/碎)葶藶子(五/合)　蒴藋(三/升)¶
　　黄蘗(五/兩)　　地榆(闕/)¶
　右六味㕮咀以水一斗五升煮取六升去滓適令煖¶
<pb:KR3e0013_WYG_074-21b>¶
　便洗瘡日再或只煮黄蘗汁洗亦佳¶
　¶
　¶
　¶
　¶
　¶
　¶
　備急千金要方卷七十四¶
