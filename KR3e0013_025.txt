# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.247596
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷二十五
<pb:KR3e0013_WYG_025-1a>¶
欽定四庫全書¶
　備急千金要方卷二十五　唐　孫思邈　撰¶
　　　　　　　　　　　　宋　林億等　校正¶
　治諸風方¶
　　論雜風狀第一¶
岐伯曰中風大法有四一曰偏枯二曰風痱三曰風懿¶
四曰風痺夫諸急卒病多是風初得輕微人所不悟宜¶
速與續命湯依輸穴灸之夫風者百病之長岐伯所言¶
<pb:KR3e0013_WYG_025-1b>¶
四者說其最重也¶
偏枯者半身不隨肌肉偏不用而痛言不變智不亂病¶
在分腠之間温卧取汗益其不足損其有餘乃可復也¶
(甲乙經云温卧/取汗則巨取之)¶
風痱者身無痛四肢不收智亂不甚言微可知則可治¶
甚即不能言不可治¶
風懿者奄忽不知人咽中塞窒窒然(巢源作噫/噫然有聲)舌彊不¶
能言病在臟腑先入隂後入陽治之先補于隂後瀉于¶
<pb:KR3e0013_WYG_025-2a>¶
陽發其汗身轉輭者生汗不出身直者七日死(巢源作/眼下及)¶
(鼻人中左右白者可治一/黒一赤吐沫者不可治)¶
風痺濕痺周痺筋痺脉痺肌痺皮痺骨痺胞痺各有證¶
候形如風狀得脉别也脉微澀其證身體不仁¶
凡風多從背五臟輸入諸臟受病肺病最急肺主氣息¶
又冒諸臟故也肺中風者其人偃卧而胷滿短氣冒悶¶
汗出者肺風之證也視目下鼻上兩邊下行至口色白¶
者尚可治急灸肺輸百壯服續命湯小兒減之若色黄¶
<pb:KR3e0013_WYG_025-2b>¶
者此為肺已傷化為血矣不可復治其人當妄言掇空指¶
地或自拈衣尋縫如此數日死若為急風邪所中便迷¶
漠恍惚狂言妄語或少氣惙惙不能復言若不求師即¶
治宿昔而死即覺便灸肺輸及膈輸肝輸數十壯急服¶
續命湯可救也若涎唾出不收者既灸當並與湯也諸¶
陽受風亦恍惚妄語與肺病相似然著緩可經久而死¶
肝中風者其人但踞坐不得低頭繞兩目連額上色㣲¶
有青者肝風之證也若脣色青面黄尚可治急灸肝輸¶
<pb:KR3e0013_WYG_025-3a>¶
百壯服續命湯若大青黒面一黄一白者此為肝已傷¶
不可復治數日而死¶
心中風者其人但得偃卧不得傾側悶亂冒絶汗出者¶
心風之證也若脣正赤尚可治急灸心輸百壯服續命¶
湯若脣或青或白或黄或黒者此為心已壊為水面目¶
亭亭時悚動者不可復治五六日死(一云旬/日死)¶
脾中風者其人但踞坐而腹滿身通黄吐鹹汁出者尚¶
可治急灸脾輸百壯服續命湯若目下青手足青者不¶
<pb:KR3e0013_WYG_025-3b>¶
可復治¶
腎中風者其人踞坐而腰痛視脇左右未有黄色如餅¶
粢大者尚可治急灸腎輸百壯服續命湯若齒黄赤鬢¶
髪直面土色者不可復治¶
大腸中風者卧而腸鳴不止灸大腸輸百壯可服續命¶
湯賊風邪氣所中則傷於陽陽外先受之客于皮膚傳¶
入于孫脉孫脉滿則入傳于絡脉絡脉滿則輸于大經¶
中成病歸於六腑則為熱不時卧止為啼哭其脉堅大¶
<pb:KR3e0013_WYG_025-4a>¶
為實實者外堅充滿不可按之按之則痛也經絡諸脉¶
傍支去者皆為孫脉也¶
凡風之傷人或為寒中或為熱中或為厲風或為偏枯¶
或為賊風故以春甲乙傷於風者為肝風以夏丙丁傷¶
於風者為心風以四季戊已傷于風者為脾風以秋庚¶
辛傷于風者為肺風以冬壬癸傷于風者為腎風風中¶
五臟六腑之輸亦為臟腑之風各入其門户所中則為¶
偏風風氣循風府而上則為腦風風入頭則為目風眼¶
<pb:KR3e0013_WYG_025-4b>¶
寒飲酒中風則為酒風入房汗出中風則為内風新沐¶
中風則為首風乆風入房中風則為腸風外在腠理則¶
為泄風故曰風者百病之長也至其變化乃為他病無¶
常方焉是知風者善行而數變在人肌膚中内不得泄¶
外不得散因人動静乃變其性有風遇寒則食不下遇¶
熱則肌肉消而寒熱有風遇陽盛則不得汗遇隂盛則¶
汗自出肥人有風肌肉厚則難泄喜為熱中目黄瘦人¶
有風肌肉薄則常外汗身中寒目淚出有風遇于虚腠¶
<pb:KR3e0013_WYG_025-5a>¶
理開則外出凄凄然如寒狀覺身中有水淋狀時如竹¶
管吹處此是其證也有風遇于實腠理閉則内伏令人¶
熱悶是其證也¶
新食竟取風為胃風其狀惡風頸多汗膈下塞不通食¶
飲不下脹滿形瘦腹大失衣則憤滿食寒即洞泄新熱¶
食竟入水自漬及浴者令人大腹為水病¶
因醉取風為漏風其狀惡風多汗少氣口乾喜渇近衣¶
則身如火燒臨食則汗流如雨骨節懈惰不欲自勞¶
<pb:KR3e0013_WYG_025-5b>¶
新沐浴竟取風為首風其狀惡風而汗多頭痛¶
新房室竟取風為内風其狀惡風汗流沾衣勞風之為¶
病法在肺下使人彊上而目脫唾出如涕惡風而振寒¶
候之三日及五日中不精明者是也七八日微有青黄¶
膿涕如彈丸大從口鼻出為善若不出則傷肺¶
風邪客于肌膚虚癢成風胗瘙瘡風邪入深寒熱相搏¶
則肉枯邪客半身入深真氣去則偏枯邪客關機中即¶
攣筋中亦然邪淫于臟夢臟大形小淫於腑夢臟小形¶
<pb:KR3e0013_WYG_025-6a>¶
大邪隨目系入腦則目轉眩邪中精則散視見兩物風¶
邪入臟寒氣客於中不能發則瘖瘂喉痺舌緩不時服¶
藥針灸風逐脉流入臟使人卒瘖緩縱噤痙致死風入¶
陽經則狂入隂經則癲陽邪入隂病則靜隂邪入陽病¶
則怒¶
若因熱食汗浴通腠理得開其風自出則覺肉中如針¶
刺步行運力欲汗亦如此也¶
凡覺肌肉中如刺皆由腠理閉邪氣閉在肌中因欲出¶
<pb:KR3e0013_WYG_025-6b>¶
也宜解肌湯則善¶
夫目瞤動口脣動偏喎皆風入脉故須急服小續命湯¶
將八風散摩神明白膏丹參膏依經針灸之¶
諸痺由風寒濕二氣併客于分肉之間迫切而為沫得¶
寒則聚聚則排分肉肉裂則痛痛則神歸之神歸之則¶
熱熱則痛解痛解則厥厥則他痺發發則如是此内不¶
在臟而外未發于皮膚居分肉之間真氣不能周故為¶
痺也其風最多者不仁則腫為行痺走無常處其寒多¶
<pb:KR3e0013_WYG_025-7a>¶
者則為痛痺其濕多者則為著痺冷汗濡但隨血脉上¶
下不能左右去者則為周痺也痺在肌中更發更止左¶
以應左右以應右者為偏痺也¶
夫痺其陽氣少而隂氣多者故令身寒從中出其陽氣¶
多而隂氣少者則痺且熱也¶
諸痺風勝者則易愈在皮間亦易愈在筋骨則難痊也¶
久痺入深令榮衛澀經絡時踈則不知痛¶
風痺病不可已者足如履水時如入湯腹中股脛淫濼¶
<pb:KR3e0013_WYG_025-7b>¶
煩心頭痛傷脾腎時嘔眩時自汗出傷心目眩傷肝悲¶
恐短氣不樂傷肺不出三年死(一云三/日死)¶
太陽中風重感於寒濕則變痙也痙者口噤不開背彊¶
而直如發癎之狀摇頭馬鳴腰反折須臾十發氣息如¶
絶汗出如雨時有脫易得之者新産婦人及金瘡血脉¶
虚竭小兒臍風大人涼濕得痙風者皆死温病熱盛入¶
腎小兒癎熱盛皆痙痙瘖厥癲皆相似故久厥成癲宜¶
審察之其重者患耳中筞筞痛皆風入腎經中也不治¶
<pb:KR3e0013_WYG_025-8a>¶
流入腎則喜卒然體痙直如死皆宜服小續命湯兩三¶
劑也若耳痛腫生汁作癰癤者乃無害也惟風宜防耳¶
針耳前動脉及風府神良¶
　　諸風第二(方法/灸)¶
小續命湯治卒中風欲死身體緩急口目不正舌强不¶
能語奄奄悤悤神情悶亂諸風服之皆驗不令人虚方¶
　　麻黄　　　防已(崔氏外/臺不用)人參　　　黄芩¶
　　桂心　　　甘草　　　芍藥　　　芎藭¶
<pb:KR3e0013_WYG_025-8b>¶
　　杏仁(各一/兩)　防風(一兩/半)　附子(一/枚)　　生薑(五/兩)¶
　右十二味㕮咀以水一斗二升先煮麻黄三沸去沫¶
　内諸藥煮取三升分三服甚良不瘥更合三四劑必¶
　佳取汗隨人風輕重虚實也有人脚弱服此方至六¶
　七劑得瘥有風疹家天隂節變輙合服之可以防瘖¶
　一本云恍惚者加茯神逺志如骨節煩疼本有熱者¶
　去附子倍芍藥(小品千金翼同深師古今録驗有白/术不用杏仁救急無芎藭杏仁止十)¶
　(味延年/無防風)¶
<pb:KR3e0013_WYG_025-9a>¶
小續命湯治中風冐昧不知痛處拘急不得轉側四肢¶
緩急遺失便利此與大續命湯同偏宜産後失血并老¶
小人¶
　　麻黄　　　桂心　　　甘草(各二/兩)　生薑(五/兩)¶
　　人參　　　芎藭　　　白术(前方有/杏仁)附子¶
　　防已　　　芍藥　　　黄芩(各一/兩)　防風(一兩/半)¶
　右十二味㕮咀以水一斗二升煮取三升分三服(古/今)¶
　(録驗無桂心名續命/湯胡洽千金翼同)¶
<pb:KR3e0013_WYG_025-9b>¶
又方治風&KR1318;年嵗或歌或哭或大笑言語無所不及方¶
　　麻黄(三/兩)　　人參　　　桂心　　　白术(各二/兩)¶
　　芍藥　　　甘草　　　防已　　　黄芩¶
　　芎藭　　　當歸(各一/兩)¶
　右十味㕮咀以水一斗二升煮取三升分三服日三¶
　覆取汗¶
大續命湯治肝厲風卒然瘖瘂依古法用大小續命二¶
湯通治五臟偏枯賊風方¶
<pb:KR3e0013_WYG_025-10a>¶
　　麻黄(八/兩)　　石膏(四/兩)　　桂心　　　乾薑¶
　　芎藭(各二/兩)　當歸　　　黄芩(各一/兩)　杏仁(三十/枚)¶
　　荆&KR0377;(一/升)¶
　右九味㕮咀以水一斗先煮麻黄兩沸掠去沫下諸¶
　藥煮取四升去滓又下荆&KR0377;煮數沸分四服能言未¶
　瘥後服小續命湯舊無荆&KR0377;今増之效如神(千金翼/有甘草)¶
又方治大風經臟奄忽不能言四肢垂曵皮肉痛癢不¶
自知¶
<pb:KR3e0013_WYG_025-10b>¶
　　獨活　　　麻黄(各三/兩)　芎藭　　　防風¶
　　當歸　　　葛根　　　生薑　　　桂心¶
　　茯苓　　　附子　　　細辛　　　甘草(各一/兩)¶
　右十二味㕮咀以水一斗二升煮取四升分五服老¶
　小半之若初得病便自大汗者減麻黄不汗者依方¶
　上氣者加吳茱萸二兩厚朴一兩乾嘔者倍加附子¶
　一兩啘者加橘皮二兩若胸中吸吸少氣者加大棗¶
　十二枚心下驚悸者加茯苓一兩若熱者可除生薑¶
<pb:KR3e0013_WYG_025-11a>¶
　加葛根初得風未須加減便且作三劑停四五日已¶
　後更候視病虚實平論之行湯行針依穴灸之¶
又方治與前大續命湯同宜産婦及老小等方¶
　　麻黄　　　芎藭(各三/兩)　乾薑　　　石膏¶
　　人參　　　當歸　　　桂心　　　甘草(各二/兩)¶
　　杏仁(四十/枚)¶
　右九味㕮咀以水一斗煮取三升分三服(外臺名續/命湯范注)¶
　(同云是張仲景/方本欠兩味)¶
<pb:KR3e0013_WYG_025-11b>¶
西州續命湯治中風痱(一作/入臟)身體不知自收口不能言¶
冒昧不識人拘急背痛不得轉側方¶
　　麻黄(六/兩)　　石膏(四/兩)　　桂心(二/兩)　　甘草¶
　　芎藭　　　乾薑　　　黄芩　　　當歸(各一/兩)¶
　　杏仁(三十/枚)¶
　右九味㕮咀以水一斗二升煮麻黄再沸掠去上沫¶
　後下諸藥煮取四升初服一升猶能自覺者勿熟眠¶
　卧可厚覆小小汗出已漸減衣勿復大覆可熟眠矣¶
<pb:KR3e0013_WYG_025-12a>¶
　前服不汗者後復一升汗後稍稍五合一服安穏乃¶
　服勿頓服也汗出則愈勿復服飲食如常無禁忌勿¶
　見風并治上氣欬逆若面目大腫但得卧服之大善¶
　凡服此湯不下者人口嘘其背湯則下過矣病人先¶
　患冷汗者不可服此湯若虚羸人但當稍與五合為¶
　佳間有輙行此湯與産婦及羸人喜有死者皆為頓¶
　服二升傷多且湯濁不清故也但得清澄而稍稍服¶
　微取汗者皆無害也(胡洽方古今録/名大續命湯)¶
<pb:KR3e0013_WYG_025-12b>¶
大續命散治八風十二痺偏枯不仁手足拘急疼痛不¶
得伸屈頭眩不能自舉起止顛倒或卧苦驚如墮地狀¶
盜汗臨事不起婦人帶下無子風入五臟甚者恐怖見¶
鬼來收攝或與鬼神交通悲愁哭泣忽忽欲走方¶
　　麻黄　　　烏頭　　　防風　　　桂心¶
　　甘草　　　蜀椒　　　杏仁　　　石膏¶
　　人參　　　芍藥　　　當歸　　　䕡茹(翼作/芎藭)¶
　　黄芩　　　茯苓　　　乾薑(各一/兩)¶
<pb:KR3e0013_WYG_025-13a>¶
　右十五味治下篩以酒服方寸匕日再後加以知為¶
　度¶
續命煮散治風無輕重皆主之方¶
　　麻黄　　　芎藭　　　獨活　　　防已¶
　　甘草　　　杏仁(各三/兩)　桂心　　　附子¶
　　茯苓　　　升麻　　　細辛　　　人參¶
　　防風(各二/兩)　石膏(五/兩)　　白术(四/兩)¶
　右十五味粗篩下以五方寸匕内小絹袋子中以水¶
<pb:KR3e0013_WYG_025-13b>¶
　四升和生薑三兩煮取二升半分三服日日勿絶慎¶
　風冷大良吾嘗中風言語謇澀四肢痑曵處此方日¶
　服四服十日十夜服之不絶得愈¶
排風湯治男子婦人風虚濕冷邪氣入臟狂言妄語精¶
神錯亂其肝風發則面青心悶亂吐逆嘔沫脇滿頭眩¶
重耳不聞人聲偏枯筋急曲拳而卧其心風發則面赤¶
翕然而熱悲傷瞋怒張目呼喚其脾風發則面黄身體¶
不仁不能行歩飲食失味夢寐倒錯與亡人相隨其肺¶
<pb:KR3e0013_WYG_025-14a>¶
風發則面白欬逆唾膿血上氣奄然而極其腎風發則¶
面黒手足不遂腰痛難以俛仰痺冷骨疼諸有此候令¶
人心驚志意不定恍惚多忘服此安心定志聰耳明目¶
通臟腑諸風悉主之¶
　　白鮮皮　　白术　　　芍藥　　　桂心¶
　　芎藭　　　當歸　　　杏仁　　　防風¶
　　甘草(各一/兩)　獨活　　　麻黄　　　茯苓(各三/兩)¶
　　生薑(四/兩)¶
<pb:KR3e0013_WYG_025-14b>¶
　右十三味㕮咀以水一斗煮取三升毎服一升覆取¶
　微汗可服三劑¶
大八風湯治毒風頑痺嚲曵手脚不遂身體偏枯或毒¶
弱不仁或風入五臟恍恍惚惚多語喜忘有時恐怖或¶
肢節疼痛頭眩煩悶或腰脊彊直不得俛仰腹滿不食¶
欬嗽或始遇病時卒倒悶絶即不能語便失瘖半身不¶
遂不仁沉重皆由體虚恃少不避風冷所致治之之方¶
　　當歸(二兩/半)　五味子　　升麻(各一/兩半)　烏頭¶
<pb:KR3e0013_WYG_025-15a>¶
　　黄芩　　　芍藥　　　逺志　　　獨活¶
　　防風　　　芎藭　　　麻黄　　　秦艽¶
　　石斛　　　人參　　　茯苓　　　石膏¶
　　黄芪　　　紫菀(各一/兩)　杏仁(四十/枚)　甘草¶
　　桂心　　　乾薑(各二/兩)　大豆(一升千金/翼云二合)¶
　右二十三味㕮咀以水一斗三升酒二升合煮取四¶
　升彊人分四服羸人分六服¶
八風散治八風十二痺猥退半身不遂厯節疼痛肌肉¶
<pb:KR3e0013_WYG_025-15b>¶
枯焦皮膚瞤動或筋緩急痛不在一處卒起目眩失心¶
恍惚妄言倒錯身上㾦瘰面上起疱或黄汁出更相染¶
漬或燥或濕顔色乍赤乍白或青或黒角弓反張乍寒¶
乍熱方¶
　　麻黄　　　白术(各一/斤)　羌活(二/斤)　　黄芩(一斤/五兩)¶
　　大黄(半/斤)　　栝蔞根　　甘草　　　欒荆¶
　　天雄　　　白芷　　　防風　　　芍藥¶
　　天門冬　　石膏(各十/兩)　山茱萸　　食茱萸¶
<pb:KR3e0013_WYG_025-16a>¶
　　躑躅(各五/升)　茵芋(十四/兩)　附子(三十/枚)　細辛¶
　　乾薑　　　桂心(各五/兩)　雄黄　　　硃砂¶
　　丹參(各六/兩)¶
　右二十五味治下篩酒服方寸匕初毎日一服三十¶
　日後日再五十日知百日瘥一年平復長服不已佳¶
　先食服¶
小八風散治迷惑如醉狂言妄語驚悸恐怖恍惚見鬼¶
喜怒悲憂煩滿顛倒邑邑短氣不得語語則失忘或心¶
<pb:KR3e0013_WYG_025-16b>¶
痛徹背不嗜飲食惡風不得去帷帳時復疼熱惡聞人¶
聲不知痛癢身悉振摇汗出猥退頭重浮腫爪不知痛¶
頸項强直口面喎戾四肢不隨不仁偏枯攣掣不得屈¶
伸悉主之方¶
　　天雄　　　當歸　　　人參(各五/分)　附子¶
　　天門冬　　防風　　　蜀椒　　　獨活(各四/分)¶
　　烏頭　　　秦芃　　　細辛　　　白术¶
　　乾薑(各三/分)　麻黄　　　山茱萸　　五味子¶
<pb:KR3e0013_WYG_025-17a>¶
　　桔梗　　　白芷　　　柴胡　　　莽草(各二/分)¶
　右二十味治下篩合相得酒服半方寸匕漸至一匕¶
　日三服以身中覺如針刺狀則藥行也¶
烏頭湯治八風五尸惡氣遊走胷心流出四肢來徃不¶
住短氣欲死方¶
　　烏頭　　　芍藥　　　乾薑　　　桂心¶
　　細辛　　　乾地黄　　當歸　　　吳茱萸¶
　　甘草(各二/兩)¶
<pb:KR3e0013_WYG_025-17b>¶
　右九味㕮咀以水七升煮取二升半分三服¶
葈耳散治諸風方¶
　當以五月五日午時乾地刈取葈耳葉洗曝燥𢷬下¶
　篩酒若漿服一方寸匕日三作散若吐逆可蜜和為¶
　丸服十丸準前計一方寸匕數也風輕易治者日再¶
　服若身體有風者皆作粟肌出或如麻豆粒此為風¶
　毒出也可以鈹針刺潰去之皆黄汁出盡乃止五月五¶
　日多取隂乾之著大甕中稍取用之此草辟惡若欲¶
<pb:KR3e0013_WYG_025-18a>¶
　看病省疾者便服之令人無所畏若時氣不和舉家¶
　服之若病胃脹滿心悶發熱即服之并殺三蟲腸痔¶
　能進食一周年服之佳七月七九月九皆可採用¶
治心風虚熱發即恍惚煩悶半身不仁攣急方¶
　　荆&KR0377;　　　竹&KR0377;(各五/升)　枸杞根白皮¶
　　生麥門冬(各一/升)　　　　香豉(三/合)　　人參¶
　　茯苓　　　梔子仁　　黄芩　　　芎藭¶
　　桂心　　　細辛　　　杏仁　　　防風¶
<pb:KR3e0013_WYG_025-18b>¶
　　白鮮皮(各二/兩)生薑　　　石膏　　　甘草(各三/兩)¶
　右十八味㕮咀以水二斗和竹&KR0377;荆&KR0377;煮取三升分¶
　四服相去如人行六七里凡五劑間三日服一劑(一/用)¶
　(防已/三兩)¶
治虚熱恍惚驚邪恐懼方¶
　　荆&KR0377;(三/升)　　竹&KR0377;(二/升)　　香豉(三/合)　　牛黄(十八/銖)¶
　　生麥門冬　人參(各三/兩)　升麻　　　鐵精¶
　　天門冬　　龍齒　　　茯苓　　　梔子(各二/兩)¶
<pb:KR3e0013_WYG_025-19a>¶
　右十二味㕮咀以水二斗煮取三升去滓下牛黄鐵¶
　精更煎五六沸取二升七合分五服温服相去十里¶
　久¶
地黄煎治熱風心煩悶及脾胃間熱不下食冷所致¶
　　生地黄汁　枸杞根汁(二/升)生薑汁　　酥(各三/升)¶
　　荆瀝　　　竹瀝(各五/升)　天門冬　　人參(各八/兩)¶
　　茯苓(六/兩)　　大黄　　　梔子仁(各四/兩)¶
　右十一味𢷬篩五物為散先煎地黄等汁成煎次内¶
<pb:KR3e0013_WYG_025-19b>¶
　散藥攪調每服一匕日再漸加至三匕覺利減之¶
又方黄芩　　　乾藍　　　芍藥　　　鼠尾草(各三/兩)¶
　　梔子仁　　生葛(各六/兩)　羚羊角(五/兩)　䜴(一升/綿裹)¶
　右八味㕮咀以水七升煮取二升五合分三服¶
治積熱風方¶
　　地骨皮　　萎㽔　　　丹參　　　黄芪¶
　　麥門冬　　澤瀉(各三/兩)　清蜜　　　薑汁(各一/合)¶
　　生地黄汁(一/升)¶
<pb:KR3e0013_WYG_025-20a>¶
　右九味以水六升煮取二升去滓内地黄汁更緩火煮¶
　減一升内蜜及薑汁又煮一沸藥成温服三合日再¶
大防風湯治中風發熱無汗肢節煩腹急痛大小便不¶
利方¶
　　防風　　　當歸　　　麻黄　　　白术¶
　　甘草(各十/八銖)　黄芩(三十/銖)　乾地黄　　山茱萸¶
　　茯苓　　　附子(各一/兩)¶
　右十味㕮咀以水九升煮取二升半一服七合大小¶
<pb:KR3e0013_WYG_025-20b>¶
　便不利内大黄人參各十八銖大棗三十枚生薑三¶
　兩煮取三升分三服(深師加天/門冬一兩)¶
大㦸洗湯治中風發熱方¶
　　大㦸　　　苦參(各等/分)¶
　右二味為末以藥半升白酢漿一斗煮三沸適寒温¶
　洗從上下寒乃止立瘥小兒三指撮許漿水四升煮¶
　洗之¶
金牙酒療積年八風五疰舉身嚲曵不得轉側行歩跛¶
<pb:KR3e0013_WYG_025-21a>¶
躃不能收攝又暴口噤失音言語不正四肢背脊筋急¶
腫痛流走不常勞冷積聚少氣乍寒乍熱三焦不調脾¶
胃不磨飲澼結實逆害飲食酢咽嘔吐食不生肌醫所¶
不能治者方¶
　　金牙(碎如米粒用/小絹袋盛)　　　乾地黄¶
　　地膚子(無子用莖蘇/恭用蛇床子)　　蒴藋根　　附子¶
　　防風　　　細辛　　　莽草(各四/兩)¶
　　羌活(一斤胡洽/用獨活)　　　　蜀椒(四/合)¶
<pb:KR3e0013_WYG_025-21b>¶
　右十味㕮咀盛以絹袋用酒四斗於瓷罃中漬宻閉¶
　頭勿令洩氣春夏三四宿秋冬六七宿酒成去滓日¶
　服一合此酒無毒及可小醉常令酒氣相接不盡一¶
　劑病無不愈又令人肥健酒盡自可加諸藥各三兩¶
　惟蜀椒五兩用酒如前勿加金牙也冷加乾薑四兩¶
　服此酒勝灸刺起三十諸風嚲曵神驗(肘後備急用/升麻乾薑各)¶
　(四兩人參二兩石斛牛膝各五兩不用蒴藋根為十/四味蘇恭不用地黄為十三味一方用蒺藜四兩黄)¶
　(茋三兩胡洽用續斷四兩為十一/味千金翼用茵芋四兩無莽草)¶
<pb:KR3e0013_WYG_025-22a>¶
常山太守馬灌酒除風氣通血脉益精華定六腑聰明¶
耳目恱澤顔色頭白更黒齒落更生服藥二十日力勢¶
倍六十日志氣充盈八十日能夜書百日致神明房中¶
强壮如三十時力能引弩年八十人服之亦當有子病¶
在腰膝藥悉主之方¶
　　天雄(二兩/生用)　商陸根　　躑躅　　　蜀椒(各一/兩)¶
　　烏頭(一枚/大者)　附子(五/枚)　　桂心　　　白斂¶
　　茵芋　　　乾薑(各三/兩)¶
<pb:KR3e0013_WYG_025-22b>¶
　右十味㕮咀以絹袋盛酒三斗漬春夏五日秋冬七¶
　日去滓初服半合稍加至兩三合𢷬滓為散酒服方¶
　寸匕日三以知為度夏日恐酒酸以油單覆之下井¶
　中近水令不酸也(千金翼無商陸/桂心為八味)¶
蠻夷酒治久風枯攣三十年著床及諸惡風眉毛墮落¶
方¶
　　乾地黄　　獨活　　　丹參　　　礜石(各一/兩)¶
　　麥門冬　　附子　　　甘遂(各二/兩)　赤石脂(二兩/半)¶
<pb:KR3e0013_WYG_025-23a>¶
　　乾薑　　　蕪荑　　　芫花　　　栢子仁(各一/㕣)¶
　　蘇子(一/升)　　蓯蓉　　　茯神(翼作/茯苓)　金牙¶
　　薯蕷　　　白术　　　杜仲　　　石南¶
　　牡荆子　　山茱萸　　欵冬(各十/八銖)　白芷¶
　　烏喙　　　烏頭　　　人參　　　狼毒¶
　　蜀椒　　　防風　　　細辛　　　礬石¶
　　寒水石　　牛膝　　　麻黄　　　芎藭¶
　　當歸　　　柴胡　　　芍藥　　　牡蠣¶
<pb:KR3e0013_WYG_025-23b>¶
　　桔梗　　　狗脊(翼作/枸杞)　天雄(各半/兩)　石斛¶
　　桂心(各六/銖)¶
　右四十五味㕮咀以酒二斗漬夏三日春秋六日冬¶
　九日一服半合密室中合藥勿令女人六畜見之三¶
　日清齋乃合(千金翼無芎藭云加/大棗四十枚更佳)¶
又方治八風十二痺偏枯不隨宿食久寒虚冷五勞七¶
傷及婦人産後餘疾月水不調皆主之方¶
　　礜石　　　桂心　　　白术　　　狼毒¶
<pb:KR3e0013_WYG_025-24a>¶
　　半夏　　　石南　　　白石脂　　龍膽¶
　　續斷　　　芫花　　　白石英　　代赭¶
　　䕡茹　　　石韋　　　𤣥參　　　天雄¶
　　防風　　　山茱萸　　桔梗　　　藜蘆¶
　　卷栢　　　細辛　　　寒水石　　烏頭¶
　　躑躅　　　蜀椒　　　白芷　　　秦芃¶
　　菖蒲(各一/兩)　礬石　　　附子　　　逺志(各二/兩)¶
　　石膏(二兩/半)　蜈蚣(一/枚)¶
<pb:KR3e0013_WYG_025-24b>¶
　右三十四味㕮咀以酒二斗漬四日毎服一合日再¶
　十日後去滓曝乾𢷬篩為散酒服方寸匕日再以知¶
　為度(胡洽四十二味無桂心細辛烏頭躑躅蜀椒而/有芒硝恒山黄芩黄連大黄麻黄地黄前胡甘)¶
　(草菟絲子芍藥紫菀各一兩杏仁一十枚同𢷬篩絹/袋盛用水三斗麴三斤黍米三斗作飯依釀酒法以)¶
　(藥袋置釀中春秋七日冬十日夏三日酒成服半雞/子殻日三服曝藥為末酒服方寸匕以身體暖為度)¶
魯王酒治風眩心亂耳聾目暗淚出鼻不聞香臭口爛¶
生瘡風齒瘰癧喉下生瘡煩熱厥逆上氣胸脇肩膊痛¶
手不能上頭不能帶衣腰脊不能俯仰脚酸不仁難以¶
<pb:KR3e0013_WYG_025-25a>¶
久立八風十二痺五緩六急半身不遂四肢偏枯筋攣¶
不可屈伸賊風咽喉閉塞哽哽不利或如錐刀所刺行¶
人皮膚中無有常處久久不治入人五臟或在心下或¶
在膏肓遊走四肢偏有冷處如風所吹久寒積聚風濕¶
五勞七傷虚損百病悉主之方¶
　　茵芋　　　烏頭　　　躑躅(各三/十銖)　天雄¶
　　防已　　　石斛(二十/四銖)　細辛　　　牛膝¶
　　甘草　　　栢子仁　　通草　　　桂心¶
<pb:KR3e0013_WYG_025-25b>¶
　　秦艽　　　茵蔯　　　山茱萸　　黄芩(胡洽作/黄耆)¶
　　附子　　　瞿麥　　　乾地黄¶
　　王不留行(胡洽作天門冬/千金翼作王蓀)杜仲　　　澤㵼¶
　　石南　　　防風　　　逺志(各十/八銖)¶
　右二十五味㕮咀以酒四斗漬十日毎服一合加至¶
　四五合以知為度(千金翼名此為魯公酒有乾薑胡/洽無防已以絹囊盛藥用水二斗)¶
　(法麴二斤同漬三四宿出藥囊炊二斗黍米内汁釀/之酒熟飲如雞子大日二服稍稍飲之以知為度)¶
又方治風偏枯半死行勞得風若鬼所擊四肢不遂不¶
<pb:KR3e0013_WYG_025-26a>¶
能行步不自帯衣攣躄五緩六急婦人帯下産乳中風¶
五勞七傷¶
　　乾薑　　　躑躅　　　桂心　　　甘草¶
　　芎藭　　　續斷　　　細辛　　　附子¶
　　秦芃　　　天雄　　　石膏　　　紫菀(各五/兩)¶
　　葛根　　　通草　　　防風　　　栢子仁¶
　　巴㦸天　　石斛　　　石南　　　山茱萸¶
　　石龍芮(四/兩)　天門冬　　牛膝(各八/兩)　烏頭(二十/枚)¶
<pb:KR3e0013_WYG_025-26b>¶
　　蜀椒(半/升)¶
　右二十五味㕮咀以水五升漬三宿法麴一斤合漬¶
　秫米二斗合釀三宿去滓炊糯米一斗醖三宿藥成先¶
　食服半合日再待米極消盡乃去滓曝乾末服¶
獨活酒治八風十二痺方¶
　　獨活　　　石南(各四/兩)　防風(三/兩)　　附子¶
　　烏頭　　　天雄　　　茵芋(各二/兩)¶
　右七味㕮咀以酒二斗漬七日毎服半合日三以知¶
<pb:KR3e0013_WYG_025-27a>¶
　為度¶
灸法¶
扁鵲云治卒中惡風心悶煩毒欲死急灸足大趾下横¶
文隨年壯立愈¶
若筋急不能行者内踝筋急灸内踝上四十壯外踝筋¶
急灸外踝上三十壯立愈¶
若眼戴精上挿灸目兩眥後二十壯¶
若不能語灸第三椎上百壯¶
<pb:KR3e0013_WYG_025-27b>¶
若不識人灸季肋頭七壯¶
若眼反口噤腹中切痛灸隂囊下第一横理十四壯灸¶
卒死亦良¶
治久風卒風緩急諸風卒發動不自覺知或心腹脹滿¶
或半身不隨或口噤不言涎唾自出目閉耳聾或身冷¶
直或煩悶恍惚喜怒無常或脣青口白戴眼角弓反張¶
始覺發動即灸神庭一處七壯穴在當鼻直上髪際是¶
○次灸曲差二處各七壯穴在神庭兩傍各一寸半是¶
<pb:KR3e0013_WYG_025-28a>¶
○次灸上關二處各七壯一名客主人穴在耳前起骨¶
上亷䧟者中是○次灸下關二處各七壯穴在耳前下¶
亷動脉䧟者中是○次灸頰車二穴各七壯穴在曲頰¶
䧟者中是○次灸亷泉一處七壯穴在當頥直下骨後¶
䧟者中是○次灸凶㑹一處七壯穴在神庭上二寸是¶
○次灸百㑹一處七壯穴在當頂上正中央是○次灸¶
本神二處各七壯穴在耳正直上入髪際二分是(又作/四分)¶
○次灸天柱二處各七壯穴在項後兩大筋外入髮際¶
<pb:KR3e0013_WYG_025-28b>¶
陷者中是○次灸陶道一處七壯穴在大椎節下間是¶
○次灸風門二處各七壯穴在第二椎下兩傍各一寸¶
半是○次灸心輸二處各七壯穴在第五椎下兩傍各¶
一寸半是○次灸肝輸二處各七壯穴在第九椎下兩¶
傍各一寸半是○次灸腎輸二處各七壯穴在第十四¶
椎下兩傍各一寸半是○次灸膀胱翰二處各七壯穴¶
在第十九椎下兩傍各一寸半是○次灸曲池二處各¶
七壯穴在兩肘外曲頭䧟者中屈肘取之是○次灸肩¶
<pb:KR3e0013_WYG_025-29a>¶
髃二處各七壯穴在兩肩頭正中兩骨間䧟者中是○¶
次灸支溝二處各七壯穴在手腕後臂外三寸兩骨間¶
是○次灸合谷二處各七壯穴在手大指虎口兩骨間¶
䧟者中是○次灸間使二處各七壯穴在掌後三寸兩¶
筋間是○次灸陽陵泉二處各七壯穴在膝下外尖骨¶
前䧟者中是○次灸陽輔二處各七壯穴在外踝上絶¶
骨端䧟者中是○次灸崑崙二處各七壯穴在外踝後¶
跟骨上䧟者中是¶
<pb:KR3e0013_WYG_025-29b>¶
治風灸上星及百㑹各二百壯前頂二百四十壯腦户¶
及風府各三百壯(一云治大風灸/百㑹七百壯)¶
治百種風灸腦後項大椎平處兩廂量二寸三分須取¶
病人指寸量兩廂各灸百壯得瘥¶
治風耳鳴從耳後量八分半裏許有孔灸一切風得瘥¶
狂者亦瘥兩耳門前後各灸一百壯¶
治卒病惡風欲死不能語及肉痺不知人灸第五推名¶
曰臟輸百五十壯多至三百壯便愈¶
<pb:KR3e0013_WYG_025-30a>¶
心輸穴在第五節一云第七節對心横三間寸主心風¶
腹脹滿食不消化吐血酸削四肢羸露不欲飲食鼻衂¶
目眴&KR0617;&KR0617;不明肩頭脇下痛小腹急灸二三百壯¶
大腸輸在十六椎兩邊相去一寸半主風腹中雷鳴腸¶
澼泄利食不消化小腹絞痛腰脊疼彊或大小便難不¶
能飲食灸百壯三日一報¶
掖門在掖下攅毛中一寸名太陽隂一名掖間灸五十¶
壯主風¶
<pb:KR3e0013_WYG_025-30b>¶
絶骨在外踝上三寸灸百壯治風身重心煩足脛疼¶
　¶
　¶
　¶
　¶
　¶
　¶
　備急千金要方卷二十五¶
