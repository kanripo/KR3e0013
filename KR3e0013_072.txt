# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:17.226749
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷七十二
<pb:KR3e0013_WYG_072-1a>¶
欽定四庫全書¶
　備急千金要方卷七十二　唐　孫思邈　撰¶
　　　　　　　　　　　　宋　林億等　校正¶
　解毒雜治方¶
　　　解食毒第一(論/方)¶
論曰凡人跋渉山川不諳水土人畜飲啖誤中於毒素¶
不知方多遭其斃豈非枉横耶然而大聖久設其法以¶
救活之正爲貪生嗜樂忽而不學一朝逄遇便自甘心¶
<pb:KR3e0013_WYG_072-1b>¶
竟不識其所以今述神農黄帝解毒方法好事者可少¶
留意焉¶
治諸食中毒方¶
　飲黄龍湯及犀角汁無不治也飲馬尿亦良¶
治飲食中毒煩懣方¶
　苦參三兩㕮咀以酒二升半煮取一升頓服取吐愈¶
治食百物中毒方¶
　掘厠傍地深一尺以水滿坑中取厠籌七枚燒令煙¶
<pb:KR3e0013_WYG_072-2a>¶
　以投坑中乃取水汁飲四五升即愈急者不可得但¶
　掘地著水即取飲之¶
又方服生韭汁數升¶
又方含貝子一枚須臾吐食物瘥¶
治食六畜肉中毒方¶
　各取六畜乾屎爲末水服佳若是自死六畜肉毒水¶
　服黄蘗末方寸匕須臾服與佳¶
又方燒小豆一升爲末服三方寸匕神良¶
<pb:KR3e0013_WYG_072-2b>¶
又方水服竈底黄土方寸匕¶
治食生肉中毒方¶
　掘地深三尺取下土三升以水五升煮土五六沸取¶
　上浮清者飲一升立愈¶
治食牛肉中毒方¶
　狼牙燒灰水服方寸匕良(一作/猪牙)¶
又方温湯服猪脂良¶
又方水煮甘草汁飲之¶
<pb:KR3e0013_WYG_072-3a>¶
治食牛馬肉中毒方¶
　飲人乳汁良¶
治食馬肉血洞下欲死方¶
　　豉(二百/粒)　　杏仁(二十/枚)¶
　右二味㕮咀蒸五升米下飯熟𢷬之再服令盡¶
又方蘆根汁飲以欲即解¶
治生食馬肝毒殺人方¶
　牡鼠屎二七枚兩頭尖者是以水研飲之不瘥更作¶
<pb:KR3e0013_WYG_072-3b>¶
治食野菜馬肝肉諸脯肉毒方¶
　取頭垢如棗核大吞之起死人¶
又方燒狗屎灰水和絞取汁飲之立愈¶
又方燒猪骨爲末水服方寸匕¶
治食百獸肝中毒方¶
　頓服猪脂一斤佳亦治陳肉毒¶
治食狗肉不消心中堅或腹脹口乾大渇心急發熱狂¶
言妄語或洞下方¶
<pb:KR3e0013_WYG_072-4a>¶
　杏仁一升合皮研以沸湯三升和絞取汁分三服狗¶
　肉完片皆出即静良驗¶
治食猪肉中毒方¶
　燒猪屎為末服方寸匕犬屎亦佳¶
治漏脯毒方(張文仲云茅室諸/水迷脯為漏脯)¶
　𢷬韭汁服之良大豆汁亦得¶
治鬰肉濕脯毒方(張文仲云肉閉在宻/器中經宿者為濕脯)¶
　燒狗屎為末水服方寸匕凡生肉熟肉皆不用深藏¶
<pb:KR3e0013_WYG_072-4b>¶
　宻蓋不泄氣皆殺人又肉汁在器中宻蓋氣不泄者¶
　亦殺人¶
治脯在黍米中毒方¶
　麴一兩鹽兩撮以水一升煮服之良¶
治牛射罔脯毒及餅臛中毒方¶
　取貝子為末水服如豆佳不瘥又服¶
人以雉肉作餠臛因食皆吐下治之方¶
　犀角為末服方寸匕得静甚佳¶
<pb:KR3e0013_WYG_072-5a>¶
治食鵝鴨肉成病胷滿面赤不下食者方¶
　服秫米泔良¶
治食魚中毒方¶
　煮橘皮停極冷飲之立驗(肘後方云治食魚/中毒面腫煩亂者)¶
治食魚中毒面腫煩亂及食鱸魚中毒欲死者方¶
　剉蘆根春取汁多飲良并治蟹毒亦可取蘆葦茸汁¶
　飲之愈¶
治食魚膾及生肉在胷膈中不化吐之不出便成癥瘕¶
<pb:KR3e0013_WYG_072-5b>¶
方¶
　　厚朴(三/兩)　　大黄(二/兩)¶
　右二味㕮咀以酒二升煮取一升盡服立消人強者¶
　大黄用酒三升煮取二升再服之¶
治食魚膾不消方¶
　　大黄(三兩/切)　朴硝(二/兩)¶
　右二味以酒二升煮取一升頓服之(仲景方有橘皮/一兩肘後方云)¶
　(治食猪肉遇冷不消必/成瘕下之方亦無橘皮)¶
<pb:KR3e0013_WYG_072-6a>¶
又方舂馬鞭草飲汁一升即消生薑亦良(肘後方云亦/宜服諸吐藥)¶
又方鮐魚皮燒灰水服無完皮壊刀装取之一名鮫魚¶
皮(古今録驗云治/食鯸鮧魚傷毒)¶
又方魚皮燒灰水服方寸匕¶
又方魚鱗燒灰水服方寸匕食諸鮑魚中毒亦用之¶
治食蟹中毒方¶
　冬𤓰汁服二升冬𤓰亦可食¶
治食諸菜中毒方¶
<pb:KR3e0013_WYG_072-6b>¶
　　甘草　　　貝齒　　　胡粉(各等/分)¶
　右三味治下篩水服方寸匕小兒尿乳汁共服二升¶
　亦好¶
治食山中樹菌中毒方¶
　人屎汁服一升良¶
　　　解百藥毒第二(論毒方/解)¶
論曰甘草解百藥此實如湯沃雪有同神妙有人中烏¶
頭巴豆毒甘草入腹即定中藜蘆毒蔥湯下咽便愈中¶
<pb:KR3e0013_WYG_072-7a>¶
野葛毒土漿飲訖即止如此之事其驗如反掌要使人¶
皆知之然人皆不肯學誠可歎息方稱大豆汁解百藥¶
毒余毎試之大懸絶不及甘草又能加之為甘豆湯其¶
驗尤竒有人服玉壺丸治嘔不能已百藥與之不止藍¶
汁入口即定如此之事皆須知之此則成規更不須試¶
練也解毒方中條例極多若不指出一二學者不可卒¶
知餘方例爾¶
石藥毒用白鴨屎¶
<pb:KR3e0013_WYG_072-7b>¶
人參汁雄黄毒用防己¶
鐡粉毒用磁石¶
礜石毒用大豆汁白鵞膏¶
防葵毒用葵根汁¶
桔梗毒用白粥¶
甘遂毒用大豆汁¶
大㦸毒用菖蒲汁¶
躑躅毒用梔子汁¶
<pb:KR3e0013_WYG_072-8a>¶
雞子毒用淳醋¶
馬刀毒用清水¶
野芋毒用土漿人糞汁¶
杏仁毒用藍子汁¶
百藥毒用甘草薺苨大小豆汁藍葉根實汁¶
金銀毒用水銀服數兩即出雞子汁及屎白燒猪脂和¶
水淋雞屎汁煮蔥白汁鴨血及屎汁¶
芫花毒用防己防風甘草桂汁¶
<pb:KR3e0013_WYG_072-8b>¶
野葛毒用雞子清葛根汁甘草汁鴨頭熱血猪膏雞屎¶
人屎¶
藜蘆毒用雄黄湯煮蔥汁¶
烏頭天雄附子毒用大豆汁逺志防風棗肉飴糖¶
射罔毒用藍汁大小豆汁竹瀝大麻子汁藕芰汁六畜¶
血貝齒屑蚯蚓屎¶
半夏毒用生薑汁及煮乾薑汁¶
莨菪毒用薺苨甘草犀角蟹汁升麻¶
<pb:KR3e0013_WYG_072-9a>¶
狼毒毒用杏仁藍汁白歛鹽汁木占斯¶
巴豆毒用煮黄連汁大豆汁菖蒲汁生藿汁(肘後云/小豆藿)煮¶
寒水石汁¶
蜀椒毒用葵子汁蒜桂汁豉汁人尿冷水土漿雞毛燒¶
吸煙及調水服¶
斑猫元青毒用猪膏大豆汁戎鹽藍汁鹽湯煮猪膏巴¶
豆服藥過劑悶亂者用水和胡粉水和葛粉地漿蘘荷¶
汁秔米瀋豉汁乾薑黄連飴糖飲藍汁吞雞子黄¶
<pb:KR3e0013_WYG_072-9b>¶
解諸菌毒¶
　掘地作坑以水沃中攪令濁澄清飲之名地漿¶
解一切毒藥發不問草石始覺惡即服此方¶
　　豉(三/升)　　　生麥門冬　蔥白(各八/兩)¶
　右三味㕮咀以水七升煮取二升半分三服¶
雞腸草散解諸毒方¶
　　雞腸草(三/分)　薺苨　　　升麻(各四/分)　芍藥¶
　　當歸　　　甘草(各二/分)　坌土(一/分)　　藍子(一/合)¶
<pb:KR3e0013_WYG_072-10a>¶
　右八味治下篩水服方寸匕多飲水爲佳若為蜂蛇¶
　等毒蟲所螫以針刺螫上血出著藥如小豆許於瘡¶
　中令濕瘥為射罔箭所中削竹如釵股長一尺五寸¶
　以綿纒繞水沾令濕取藥内瘡中隨瘡深淺令至底¶
　止有好血出即休若服藥有毒水服方寸匕毒解痛¶
　止愈¶
解毒藥散方¶
　　薺苨(一/分)　　藍(并花/二分)¶
<pb:KR3e0013_WYG_072-10b>¶
　右二味七月七日取藍隂乾𢷬篩水和服方寸匕日¶
　三¶
又方中毒者取秦燕毛二枚燒灰服¶
解一切毒方¶
　母猪屎水和服之又水三升三合和米粉飲之¶
解鴆毒及一切毒藥不止煩懣方¶
　　甘草　　　蜜(各四/分)　　梁米粉(一/升)¶
　右三味以水五升煮甘草取二升去滓歇大熱内粉¶
<pb:KR3e0013_WYG_072-11a>¶
　湯中攪令匀調内白蜜更煎令熟如薄粥適寒温飲¶
　一升¶
治食莨菪悶亂如卒中風或似熱盛狂病服藥即劇方¶
　飲甘草汁藍青汁即愈¶
治野葛毒以死口噤者方¶
　取青竹去兩節拄兩脇臍上内冷水注之暖即易須¶
　臾口開開即服藥立活惟須數易水¶
治鈎吻毒困欲死面青口噤逆冷身痺方(肘後方云鈎/吻茱萸食芥)¶
<pb:KR3e0013_WYG_072-11b>¶
(相似而所生之傍無他草/又莖有毛誤食之殺人)¶
　薺苨八兩㕮咀以水六升煮取三升冷如人體服五¶
　合日三夜二凡煮薺苨惟令濃佳¶
又方煮桂汁飲之¶
又方噉蔥涕佳(蔥涕治/諸毒)¶
治腹中有鐡方¶
　白折炭刮取末井花水服三錢不過再服¶
　備急千金要方卷七十二¶
