# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:15.832708
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷三
<pb:KR3e0013_WYG_003-1a>¶
欽定四庫全書¶
　備急千金要方卷三　　　唐　孫思邈　撰¶
　　　　　　　　　　　　宋　林億等　校正¶
　婦人方¶
　　妊娠諸病第四(方法/灸)¶
第一胎動及數墮胎¶
治妊娠二三月上至八九月胎動不安腹痛已有所見¶
方¶
<pb:KR3e0013_WYG_003-1b>¶
　　艾葉　　　阿膠　　　芎藭(肘後/不用)　當歸(各三/兩)¶
　　甘草(二/兩)¶
　右五味以水八升煮取三升去滓内膠令消分三服¶
　日三¶
治妊娠胎動去血腰腹痛方¶
　　阿膠(二/兩)　　芎藭　　　當歸　　　青竹茹(各五/兩)¶
　右四味以水一斗半煮銀二斤取六升去銀内藥煎¶
　取二升半内膠令烊分三服不瘥重作一方用甘草¶
<pb:KR3e0013_WYG_003-2a>¶
　二兩¶
蔥白湯治妊娠胎動不安腹痛方¶
　　蔥白(切一/升)　阿膠(二/兩)　　當歸　　　續斷¶
　　芎藭(各三/兩)¶
　右五味㕮咀以水一斗先煮銀六七兩取七升去銀¶
　内藥煎取二升半下膠令烊分三服不瘥重作¶
治妊娠胎動晝夜呌呼口噤脣搴及下重痢不息方¶
　艾葉㕮咀以好酒五升煮取四升去滓更煎取一升¶
<pb:KR3e0013_WYG_003-2b>¶
　服口閉者格口灌之藥下即瘥亦治妊娠腰痛及妊¶
　娠熱病并妊娠卒下血¶
旋復花湯治妊娠六七月胎不安常服之方¶
　　旋復花(一/兩)　半夏　　　芍藥　　　生薑(各二/兩)¶
　　枳實　　　厚朴　　　白术　　　黄芩¶
　　茯苓(各三/兩)¶
　右九味㕮咀以水一斗煮取二升半分五服日三夜¶
　二先食服¶
<pb:KR3e0013_WYG_003-3a>¶
治妊娠數墮胎方¶
　取赤小豆為末酒服方寸匕日二亦治妊娠數月月¶
　水尚來者¶
又方妊娠三月灸膝下一寸七壯¶
第二漏胞方¶
治妊娠下血如故名曰漏胞胞乾便死方¶
　生地黄半斤㕮咀以清酒三升煮三沸絞去滓服之¶
　無時能多服佳(姚大夫加黄雌雞一頭治如/食法崔氏取雞血和藥中服)¶
<pb:KR3e0013_WYG_003-3b>¶
治妊娠血下不止名曰漏胞血盡子死方¶
　乾地黄𢷬末以三指撮許酒服不過三服瘥¶
又方生地黄汁一升清酒四合煮三四沸頓服不止頻¶
　服¶
又方¶
　　乾薑(二/兩)　　乾地黄(四/兩)¶
　右二味治下篩以酒服方寸匕日再三服¶
第三子煩方¶
<pb:KR3e0013_WYG_003-4a>¶
竹瀝湯治妊娠常苦煩悶此是子煩¶
　　竹瀝(一/升)　　麥門冬　　防風　　　黄芩(各三/兩)¶
　　茯苓(四/兩)¶
　右五味以水四升合竹瀝煮取二升分三服不瘥再¶
又方時時服竹瀝隨多少取瘥止¶
第四心腹腰痛及脹滿方¶
治妊娠心痛方¶
　青竹皮一升以酒二升煮三兩沸頓服¶
<pb:KR3e0013_WYG_003-4b>¶
又方破生雞子一枚酒和服之¶
又方¶
　　白蜜(三/兩)　　羊脂(八/兩)　　青竹茹(一/升)¶
　右三味合煎食頓服如棗核大三枚日三¶
又方蜜一升和井底泥泥心下¶
又方燒棗二七枚為末尿服之立愈¶
治妊娠腹中痛方¶
　生地黄三斤𢷬絞取汁用清酒一升合煎減半頓服¶
<pb:KR3e0013_WYG_003-5a>¶
又方燒車缸脂内酒中服亦治妊娠欬𠻳并産難三日¶
不出¶
又方取蜜一升頓服良¶
治妊娠腹中滿痛义心不得飲食方¶
　　黄芩(三/兩)　　芍藥(四/兩)　　白术(六/兩)¶
　右三味㕮咀以水六升煮取三升分三服半日令藥¶
　盡㣲下水令易生月飲一劑為善也¶
治妊娠忽苦心腹痛方¶
<pb:KR3e0013_WYG_003-5b>¶
　燒鹽令赤熱三指撮許酒服之立産¶
治妊娠傷胎結血心腹痛方¶
　取小兒尿二升頓服之立瘥大良¶
治妊娠中惡心腹痛方¶
　新生雞子二枚破著杯中以糯米粉和如粥頓服亦¶
　治妊娠卒胎動不安或但腰痛或胎轉搶心或下血¶
　不止¶
又方水三升洗夫靴剔汁温服¶
<pb:KR3e0013_WYG_003-6a>¶
治妊娠中蠱心腹痛方¶
　燒敗皷皮酒服方寸匕須臾自呼蠱主姓名¶
治妊娠腰痛方¶
　大豆二升以酒三升煮取二升頓服之亦治常人卒¶
　腰痛者¶
又方麻子三升以水五升煮取汁三升分五服亦治心¶
痛¶
又方¶
<pb:KR3e0013_WYG_003-6b>¶
　　䜴(二/兩)　　　榆白皮(三/兩)¶
　右二味熟𢷬蜜丸如梧桐子大服二七丸亦治心痛¶
又方燒牛屎焦末水服方寸匕日三服¶
又方地黄汁八合酒五合合煎分温服¶
治妊娠脹滿方¶
　取秤鎚燒之淬酒中服良亦治妊娠卒下血¶
第五傷寒方¶
治妊娠傷寒頭痛壯熱肢節煩疼方¶
<pb:KR3e0013_WYG_003-7a>¶
　　石膏(八/兩)　　大青　　　黄芩(各三/兩)　葱白(切一/升)¶
　　前胡　　　知母　　　梔子仁(各四/兩)¶
　右七味㕮咀以水七升煮取二升半去滓分五服相¶
　去如人行七八里久再服¶
治妊娠頭痛壯熱心煩嘔吐不下食方¶
　　知母(四/兩)　　粳米(五/合)　　生蘆根(一/升)　青竹茹(三/兩)¶
　右四味以水五升煮取二升半稍稍飲之盡更作瘥¶
　止¶
<pb:KR3e0013_WYG_003-7b>¶
治妊娠傷寒服湯後頭痛壯熱不歇宜用此湯拭其身¶
　　麻黄(半/斤)　　竹葉(切一/升)　石膏(三升/為末)¶
　右三味以水五升煮取一升去滓冷用拭身體又以¶
　故布㩉頭額胷心燥則易之患瘧者加恒山五兩¶
治妊娠傷寒方¶
　　蔥白(十/莖)　　生薑(二兩/切)¶
　右二味以水三升煮取一升半頓服取汗¶
治妊娠中風寒熱腹中絞痛不可鍼灸方¶
<pb:KR3e0013_WYG_003-8a>¶
　鯽魚一頭燒作灰𢷬末酒服方寸匕取汗¶
治妊娠遭時疾令子不落方¶
　取竈中黄土水和塗臍乾復塗之一方酒和塗方五¶
　寸又泔清和塗之並佳¶
又方犬尿泥塗腹勿令乾¶
治妊娠熱病方¶
　　蔥白(五/兩)　　豆䜴(一/升)¶
　右二味以水六升煮取二升分二服取汗¶
<pb:KR3e0013_WYG_003-8b>¶
又方蔥白一把以水三升煮令熟服之取汗食蔥令盡¶
亦主安胎若胎已死者須臾即出¶
又方車轄脂酒服大良¶
又方井底泥泥心下三寸立愈¶
又方青羊屎塗腹上¶
又方水服伏龍肝一雞子大¶
治大熱煩悶者方¶
　葛根汁二升分三服如人行五里久進一服¶
<pb:KR3e0013_WYG_003-9a>¶
又方燒大&KR0037;七枚為末酒和服¶
又方槐實燒灰取方寸匕酒和服¶
第六瘧病方¶
治妊娠患瘧湯方¶
　　恒山(二/兩)　　甘草(一/兩)　　黄芩(三/兩)　　烏梅(十四/枚)¶
　　石膏(八/兩)¶
　右五味㕮咀以酒水各一升半合漬藥一宿煮三四¶
　沸去滓初服六合次服四合後服二合凡三服¶
<pb:KR3e0013_WYG_003-9b>¶
又方¶
　　恒山　　　竹葉(各三/兩)　石膏(八/兩)¶
　　粳米(一百粒崔氏外臺作糯/米集驗救急作秫米)¶
　右四味㕮咀以水六升煮取二升半去滓分三服第¶
　一服取未發前一食頃服之第二服取臨欲發服之¶
　餘一服用以塗頭額及胷前五心藥滓置頭邊當一¶
　日勿近水及進飲食過發後乃進粥食¶
第七下血方¶
<pb:KR3e0013_WYG_003-10a>¶
治妊娠忽暴下血數升胎燥不動方¶
　　榆白皮(三/兩)　當歸　　　生薑(各二/兩)　乾地黄(四/兩)¶
　　葵子(一升肘/後不用)¶
　右五味以水五升煮取二升半分三服不瘥更作服¶
　之¶
馬通湯治妊娠卒驚奔走或從高墮下暴出血數升方¶
　　馬通汁(一/升)　乾地黄　　阿膠(各四/兩)　當歸¶
　　艾葉(各三/兩)¶
<pb:KR3e0013_WYG_003-10b>¶
　右五味㕮咀以水五升煮取二升半去滓内馬通汁¶
　及膠令烊分三服不瘥重作¶
膠艾湯¶
治妊娠二三月上至七八月其人頓仆失踞胎動不下¶
傷損腰腹痛欲死若有所見及胎奔上搶心短氣方¶
　　艾葉(三/兩)　　阿膠　　　芎藭　　　芍藥¶
　　甘草　　　當歸(各二/兩)　乾地黄(四/兩)¶
　右七味㕮咀以水五升好酒三升合煮取三升去滓¶
<pb:KR3e0013_WYG_003-11a>¶
　内膠更上火令盡消分三服日三不瘥更作¶
治妊娠卒下血方¶
　葵子一升以水五升煮取二升分三服瘥止¶
又方生地黄切一升以酒五升煮取三升分三服亦治¶
　落身後血¶
又方取葵根莖燒作灰以酒服方寸匕日三¶
蟹爪湯治妊娠僵仆失據胎動轉上搶心甚者血從口¶
出逆不得息或注上下血一斗五升胎不出子死則寒¶
<pb:KR3e0013_WYG_003-11b>¶
熨人腹中急如産狀虚乏少氣困頓欲死煩悶反覆服¶
藥母得即安下血亦止其當産者立生方¶
　　蟹爪(一/升)　　甘草　　　桂心(各二/尺)　阿膠(二/兩)¶
　右四味㕮咀以東流水一斗煮取三升去滓内膠烊¶
　盡能為一服佳不能者食頃再服若口急不能飲者¶
　格口灌之藥下便活也與母俱生若胎已死獨母活¶
　也若不僵仆平安妊娠無有所見下血服此湯即止¶
　或云桂不安胎亦未必爾¶
<pb:KR3e0013_WYG_003-12a>¶
治妊娠胎墮下血不止方¶
　丹參十二兩㕮咀以清酒五升煮取三升分三服温¶
　日三¶
又方地黄汁和代赭為末服方寸匕¶
又方桑蠍蟲屎燒灰酒服方寸匕¶
香䜴湯治半産下血不盡苦來去煩滿欲死方¶
　香䜴一升半以水三升煮三沸漉去滓内成末鹿角¶
　一方寸匕頓服之須臾血自下鹿角燒亦得¶
<pb:KR3e0013_WYG_003-12b>¶
第八小便病方(灸法/)¶
治妊娠小便不利方¶
　　葵子(一/升)　　榆白皮(一把/切)¶
　右二味以水五升煮五沸毎服一升日三¶
又方¶
　　葵子　　　茯苓(各一/兩)¶
　右二味為末以水服方寸匕日三小便利則止(仲景云/妊娠有)¶
　(水氣身重小便不利/洒淅𢙣寒起即頭眩)¶
<pb:KR3e0013_WYG_003-13a>¶
治妊娠患子淋方¶
　葵子一升以水三升煮取二升分再服¶
又方葵根一把以水三升煮取二升分再服¶
治妊娠小便不通利方¶
　蕪菁子七合為末水和服方寸匕日三¶
治妊娠尿血方¶
　黍穰燒灰酒服方寸匕日三¶
治婦人無故尿血方¶
<pb:KR3e0013_WYG_003-13b>¶
　龍骨五兩治下篩酒服方寸匕空腹服日三久者二¶
　十服愈¶
又方¶
　　爪甲　　　亂髮¶
　右二味並燒末等分酒服方寸匕日三飲服亦得¶
又方¶
　　桂心　　　鹿角屑　　大豆黄卷(各一/兩)¶
　右三味治下篩酒服方寸匕日三¶
<pb:KR3e0013_WYG_003-14a>¶
又方取夫爪甲燒作灰酒服之¶
又方取故船上竹茹曝乾𢷬末酒服方寸匕日三亦主¶
遺尿¶
治婦人遺尿不知出時方¶
　　白&KR0340;　　　芍藥(各一/兩)¶
　右二味治下篩酒服方寸匕日三¶
又方¶
　　礬石　　　牡蠣(各二/兩)¶
<pb:KR3e0013_WYG_003-14b>¶
　右二味治下篩酒服方寸匕亦治丈夫¶
又方胡鷰窠中草燒末酒服半錢匕亦治丈夫¶
又方燒遺尿人薦草灰服之瘥¶
又方灸横骨當隂門七壯¶
第九下痢方(灸法/)¶
治妊娠下痢方¶
　　人參(三/兩)　　黄芩(三/兩)　　櫸皮(四/兩)　　粳米(三/合)¶
　　酸石榴皮(三/兩)¶
<pb:KR3e0013_WYG_003-15a>¶
　右五味㕮咀以水七升煮取二升半分三服¶
又方白楊皮一斤㕮咀以水一大升煮取二小升分三¶
服¶
又方燒中衣帶三寸為末服之¶
又方羊脂如碁子大十枚温酒一升投中頓服之日三¶
治妊娠患膿血赤滯魚腦白滯臍腹絞痛不可忍者方¶
　　薤白(切一/升)　酸石榴皮　黄蘗(各三兩産/寳作黄連)¶
　　阿膠(二/兩)　　地榆(四/兩)¶
<pb:KR3e0013_WYG_003-15b>¶
　右五味㕮咀以水七升煮取二升半分三服不瘥更¶
　作¶
治妊娠注下不止方¶
　　阿膠　　　艾葉　　　酸石榴皮(各二/兩)¶
　右三味以水七升煮取二升去滓内膠令烊分三服¶
治妊娠及産已寒熱下痢方¶
　　黄連(一/升)　　黄蘗(一/斤)　　梔子(三十/枚)¶
　右三味㕮咀以水五升漬一宿煮三沸服一升一日¶
<pb:KR3e0013_WYG_003-16a>¶
　一夜令盡嘔者加橘皮一兩生薑二兩亦治丈夫常¶
　痢¶
治婦人欲痢輒先心痛腹脹滿日夜五六十行方¶
　　石榴皮　　麴(各八/兩)　　黄蘗(一作/麥蘗)　烏梅¶
　　黄連　　　艾(各一/兩)　　防己(二/兩)　　阿膠¶
　　乾薑(各三/兩)　附子(五/兩)¶
　右十味為末蜜和丸如梧子大飲服二十丸日三漸¶
　加至三十四十丸¶
<pb:KR3e0013_WYG_003-16b>¶
治婦人水洩痢方¶
　灸氣海百壯三報¶
第十水腫方¶
治妊娠體腫有水氣心腹急滿湯方¶
　　茯苓　　　白术(各四兩崔/氏無术)　　　　黄芩¶
　　杏仁(各三/兩)　旋復花(二/兩)¶
　右五味㕮咀以水六升煮取二升半分作三服¶
鯉魚湯治妊娠腹大胎間有水氣方¶
<pb:KR3e0013_WYG_003-17a>¶
　　鯉魚一頭(二/斤)白术　　　生薑(各五/兩)　芍藥¶
　　當歸(各三/兩)　茯苓(四/兩)¶
　右六味㕮咀以水一斗二升先煮魚熟澄清取八升¶
　内藥煎取三升分五服¶
治妊娠毒腫方¶
　蕪菁根淨洗去皮𢷬酢和如薄泥勿令有汁猛火煮¶
　二三沸適性薄腫以帛急裹之日再易寒時温覆非¶
　根時用子若腫在咽中取汁含咽之¶
<pb:KR3e0013_WYG_003-17b>¶
又方燒&KR0008;牛屎酢和傅之乾則易亦可服方寸匕日三¶
治妊娠手脚皆腫攣急方¶
　　赤小豆(五/升)　商陸根(一/切)¶
　右二味以水三斗煮取一斗稍稍飲之盡更作一方¶
　加澤㯃一斤¶
　　産難第五(論法方/鍼)¶
論曰産婦雖是穢惡然將痛之時及未産已産並不得¶
令死喪汚穢家人來視之則生難若已産者則傷兒也¶
<pb:KR3e0013_WYG_003-18a>¶
婦人産乳忌反支月若值此月當在牛皮上若灰上勿¶
令水血汚物著物則殺人及浣濯衣水皆以器盛過此¶
忌月乃止¶
凡生産不依産圖脫有犯觸於後母子皆死若不至死¶
即母子俱病庶事皆不稱心若能依圖無所犯觸母即¶
無病子亦易養¶
凡欲産時特忌多人瞻視惟得三二人在傍待總産訖¶
乃可告語諸人也若人衆看視無不難産¶
<pb:KR3e0013_WYG_003-18b>¶
凡産婦第一不得怱怱忙怕傍人極須稳審皆不得預¶
緩預急及憂悒憂悒則難産若腹痛眼中火生此兒逥¶
轉未即生也兒出訖一切人及母皆忌問是男是女兒¶
始落地與新汲井水五&KR0843;忌與暖湯物勿令母看視穢¶
汚¶
凡産婦慎食熱藥熱麫食常識此飲食當如人肌温温¶
也¶
凡欲臨産時必先脫尋常所著衣以籠&KR0883;頭及&KR0883;口令¶
<pb:KR3e0013_WYG_003-19a>¶
至宻即易産也¶
凡産難及子死腹中并逆生與胞胎不出諸篇方可通¶
檢用之¶
治産難或半生或胎不下或子死腹中或著脊及坐草¶
數日不産血氣上搶心母面無顔色氣欲絶者方¶
　　醇酒(二/升)　　白蜜(一/升)　　成煎猪膏(一/升)¶
　右三味合煎取二升分再服不能再服可隨所能服¶
　之治産後惡血不除上搶心痛煩急者以地黄汁代¶
<pb:KR3e0013_WYG_003-19b>¶
　醇酒¶
治難産方¶
　　槐枝(切二/升)　榆白皮(切/)　大麻仁(各一/升)瞿麥¶
　　通草(各三/兩)　牛膝(五兩/)¶
　右六味㕮咀以水一斗二升煮取三升半分五服¶
又方吞皂莢子二枚¶
又方取厠前已用草二七枚燒作屑水調而服之¶
又方令夫唾婦口中二七過立出¶
<pb:KR3e0013_WYG_003-20a>¶
又方鍼兩肩井入一寸寫之須臾即分娩¶
治産難三日不出方¶
　取鼠頭燒作屑井花水服方寸匕日三¶
又方車軸脂吞大豆許兩丸¶
又方燒藥杵令赤内酒中飲之¶
又方燒大刀鐶以酒一杯沃之頓服即出救死不分娩¶
者¶
治産難累日氣力乏盡不得生此是宿有病者方¶
<pb:KR3e0013_WYG_003-20b>¶
　　阿膠(二/兩)　　赤小豆(二/升)¶
　右二味以水九升煮豆令熟去滓内膠令烊毎服五¶
　合不覺更服不過三服即出¶
又方¶
　　槐子(十四/枚)　蒲黄(一/合)¶
　右二味合内酒中温服須臾不生再服之水服亦得¶
又方¶
　　生薑汁　　生地黄汁(各半/升)¶
<pb:KR3e0013_WYG_003-21a>¶
　右二味合煎熟頓服之¶
治産難及日月未足而欲産者方¶
　知母一兩為末蜜丸加兎屎大毎服一丸痛不止更¶
　一丸¶
羚羊角散治産後心悶是血氣上衝心所致¶
　羚羊角一枚燒作灰下篩以東流水服方寸匕若未¶
　瘥須臾再服取悶瘥乃止¶
又方羖羊角燒作灰以温酒服方寸匕不瘥須臾再進¶
<pb:KR3e0013_WYG_003-21b>¶
(備急方以/治産難)¶
治産乳運絶方¶
　半夏一兩𢷬篩丸如大豆内鼻孔中即愈(此是扁/鵲法)¶
又方神麯末水服方寸匕亦治産難¶
又方赤小豆𢷬為㪚取東流水服方寸匕不瘥更服¶
又方含釅醋噀面即愈凡悶即噀之¶
又方取釅醋和産血如棗許大服之¶
治心悶方¶
<pb:KR3e0013_WYG_003-22a>¶
　産後心悶眼不得開即當頂上取髪如兩指大强以¶
　人牽之眼即開¶
　　子死腹中第六(論/方)¶
論曰凡婦人産難死生之候母面赤舌青者兒死母活¶
母脣口青口兩邊沫出者母子俱死母面青舌赤口中¶
沫出者母死子活¶
治動胎及産難子死腹中并妊娠兩兒一死一生服之¶
令死者出生者安神驗方¶
<pb:KR3e0013_WYG_003-22b>¶
　　蠏爪(一/升)　　甘草(二/尺)　　阿膠(三/兩)¶
　右三味以東流水一斗先煮蠏爪甘草得三升去滓¶
　次内膠令烊頓服之不能分再服若人困抝口内藥藥¶
　入即活煎藥作東向竈用葦薪煮之¶
真珠湯治胎死腹中方¶
　　熟真珠(一/兩)　榆白皮(切/升)¶
　右二味以苦酒三升煮取一升頓服之死胎立出¶
治子死腹中不出方¶
<pb:KR3e0013_WYG_003-23a>¶
　以牛尿塗母腹上立出¶
又方取竈下黄土三指撮以酒服之立出土當著兒頭¶
上亦治逆生及横生不出手足先見者¶
又方服水銀三兩立出¶
又方取夫尿二升煮令沸飲之¶
又方酢二升抝口開灌之¶
又方吞槐子二七枚亦治逆生¶
又方三家雞卵各一枚三家鹽各一撮三家水各一升¶
<pb:KR3e0013_WYG_003-23b>¶
合煮令産婦東向飲之立出¶
又方瞿麥一斤以水八升煮取二升一服一升不出再¶
服¶
治胎死腹中乾燥著背方¶
　　葵子(一/升)　　阿膠(五/兩)¶
　右二味以水五升煮取二升頓服之末出再煮服¶
治妊娠未足月而胎卒死不出其母欲死方¶
　以苦酒濃煮大豆毎服一升死胎立出不能頓服分¶
<pb:KR3e0013_WYG_003-24a>¶
　再服一方用醇酒煮大豆亦治積聚成瘕¶
治妊娠胎死腹中若子生胞衣不出腹中引腰背痛方¶
　　甘草(一/尺)　　筒桂(四/寸)　　雞子(一/枚)　　蒲黄(二/合)¶
　　香䜴(二/升)¶
　右五味以水六升煮取一升頓服之胎胞穢惡盡去¶
　大良¶
治妊娠得病須去胎方¶
　以雞子一枚鹽三指撮和服立下(此與阮河南/療難産相同)¶
<pb:KR3e0013_WYG_003-24b>¶
又方麥糵一升為末和蜜一升服之立下¶
又方七月七日神麴三升酢一升煮兩沸宿不食平旦¶
頓服之即下¶
又方大麥麴五升酒一斗煮三沸去滓分五服令盡當¶
宿勿食其子如糜令母肥盛無疾苦千金不傳¶
　　逆生第七(論/方)¶
論曰凡産難或兒横生側生或手足先出可以鍼錐刺¶
兒手足入一二分許兒得痛驚轉即縮自當迴順也¶
<pb:KR3e0013_WYG_003-25a>¶
治逆生方¶
　以鹽塗兒足底又可急爪搔之并以鹽摩産婦腹上¶
　即愈¶
又方以鹽和粉塗兒足下即順(子母秘録云/以鹽和明粉)¶
又方取梁上塵如彈丸許二枚治末三指撮温酒服之¶
治逆生及横生不出手足先見者方¶
　燒蛇蛻皮為末服一刀圭(亦云三/指撮)面向東酒服即順¶
又方取蟬殻二枚治為末三指撮許温酒服之(崔氏外/臺子母)¶
<pb:KR3e0013_WYG_003-25b>¶
(秘録作彈丸二/枚為末酒服)¶
又方取夫隂毛二七莖燒以猪膏和丸如大豆吞之兒¶
手即持丸出神驗¶
又方取蛇蛻皮燒灰猪膏和丸東向服¶
又方以手中指取釡底墨交畫兒足下即便順生¶
又方取父名書兒足下即順生¶
治横生及足先出者方¶
　取梁上塵竈突墨酒服之¶
<pb:KR3e0013_WYG_003-26a>¶
又方取車釭中脂書兒足下及掌中¶
治縱横生不可出者方¶
　莵絲子末酒若米汁服方寸匕即生車前子亦好服¶
　如上法¶
又方以水苦酒服竈突墨塵¶
治産時子但趨穀道者方¶
　熬鹽熨之自止¶
　　胞胎不出第八(方/)¶
<pb:KR3e0013_WYG_003-26b>¶
牛膝湯治産兒胞衣不出令胞爛方¶
　　牛膝　　　瞿麥(各一/兩)　當歸　　　通草(各一/兩半)¶
　　滑石(二兩一方用/桂心二兩)　　　葵子(半/升)¶
　右六味㕮咀以水九升煮取三升分三服¶
治産難胞衣不出横倒者及兒死腹中母氣欲絶方¶
　　半夏(二/兩)　　白斂(二/兩)¶
　右二味治下篩服方寸匕小難一服横生二服倒生¶
　三服兒死四服亦可加代赭瞿麥各二兩為佳¶
<pb:KR3e0013_WYG_003-27a>¶
治胎死腹中若母病欲下之方¶
　取榆白皮細切煮汁三升服之即下難生者亦佳¶
又方生地黄汁一升苦酒三合令暖服之不能頓服分¶
再服亦得¶
又方¶
　　牛膝(三/兩)　　葵子(一/升)¶
　右二味以水七升煮取三升分三服¶
又方¶
<pb:KR3e0013_WYG_003-27b>¶
　　澤蘭葉(三/兩)　滑石(五/合)　　生麻油(二/合)¶
　右三味以水一升半煮澤蘭取七合去滓内滑石麻¶
　油頓服之¶
治胞衣不出方¶
　取小麥合小豆煮令濃飲其汁立出亦治横逆生者¶
又方取𤓰瓣二七枚服之立出良¶
又方取水煮弓弩弦飲五合即出亦可燒灰酒和服¶
又方取宅中所埋柱掘出取坎底當柱下土大如雞子¶
<pb:KR3e0013_WYG_003-28a>¶
酒和服之良¶
又方墨三寸為末酒服¶
又方取蒲黄如棗許以井花水服¶
又方苦酒服真珠一兩¶
又方雞子一枚苦酒一合和飲之¶
又方生男吞小豆七枚生女者十四枚即出¶
治逆生胎不出方¶
　竈上墨以酒煮一兩沸取汁服¶
<pb:KR3e0013_WYG_003-28b>¶
治産後胞不時出方¶
　井底土如雞子中黄以井花水和服立出¶
又方取井中黄土丸如梧桐子吞之立出又治兒不出¶
治子死腹中若衣不出欲上搶心方¶
　急取蟻蛭土三升熬令熱囊盛熨心下令胎不得上¶
　搶心良¶
又方末竈突中墨三指撮許以水苦酒調服立出當著¶
兒頭生¶
<pb:KR3e0013_WYG_003-29a>¶
又方取夫内衣葢井上立出¶
又方取炊篩當户前燒服之¶
　　下乳第九(方/)¶
鍾乳湯治婦人乳無汁方¶
　　石鍾乳　　消石(一方用/滑石)白石脂(各六/兩)通草(十二/銖)¶
　　桔梗(半兩/切)¶
　右五味㕮咀以水五升煮三沸三上三下去滓内消¶
　石令烊分服¶
<pb:KR3e0013_WYG_003-29b>¶
又方¶
　　石鍾乳　　通草(各等/分)¶
　右二味為末粥飲服方寸匕日三後可兼養兩兒(通/草)¶
　(横心者是勿取羊/桃根色黄無益)一方二味酒五升漬一宿明旦煮¶
　沸去滓服一升日三夏冷服冬温服¶
又方¶
　　石鍾乳(四/兩)　甘草(二兩一/不用)漏蘆(三/兩)　　通草¶
　　栝蔞根(五/兩)¶
<pb:KR3e0013_WYG_003-30a>¶
　右五味㕮咀以水一斗煮取三升分三服(一云用栝/蔞實一枚)¶
又方¶
　　石鍾乳　　通草(各一/兩)　漏蘆(半/兩)　　桂心¶
　　甘草　　　栝蔞根(各六/銖)¶
　右六味治下篩酒服方寸匕日三最驗¶
又方¶
　　石鍾乳　　漏蘆(各二/兩)¶
　右二味治下篩飲服方寸匕即下¶
<pb:KR3e0013_WYG_003-30b>¶
漏蘆湯治同前¶
　　漏蘆　　　通草(各二/兩)　石鍾乳(一/兩)　黍米(一/升)¶
　右四味㕮咀米宿漬揩撻取汁三升煮藥三沸去滓¶
　作飲飲之日三¶
漏蘆㪚治同前¶
　　漏蘆(半/兩)　　石鍾乳　　栝蔞根(各一/兩)蠐螬(三/合)¶
　右四味治下篩先食糖水服方寸匕日三¶
單行石膏湯治同前¶
<pb:KR3e0013_WYG_003-31a>¶
　石膏四兩研以水二升煮三沸稍稍服一日令盡¶
麥門冬散治同前¶
　　麥門冬　　通草　　　理石　　　石鍾乳¶
　右四味各等分治下篩先食酒服方寸匕日三¶
又方¶
　　麥門冬　　通草　　　理石　　　石鍾乳¶
　　土𤓰根　　大棗　　　蠐螬¶
　右七味等分治下篩食畢用酒服方寸匕日三¶
<pb:KR3e0013_WYG_003-31b>¶
又方母猪蹄一具粗切以水二斗熟煮得五六升汁飲¶
之不出更作¶
又方¶
　　猪蹄(二枚熟/灸搥碎)通草(八兩/細切)¶
　右二味以清酒一斗浸之稍稍飲盡不出更作(外臺/猪蹄)¶
　(不灸以水一斗煮取四/升入酒四升更煮飲之)¶
又方栝蔞根切一升酒四升煮三沸去滓分三服¶
又方¶
<pb:KR3e0013_WYG_003-32a>¶
　　栝蔞根　　漏蘆(各三/兩)　石鍾乳(四/兩)　白頭翁(一/兩)¶
　　滑石　　　通草(各二/兩)¶
　右六味治下篩以酒服方寸匕日三¶
又方取栝蔞子尚青色大者一枚熟𢷬以白酒一斗煮¶
取四升去滓温服一升日三黄色小者用二枚亦好¶
又方土𤓰根治下篩服半錢匕日三乃乳如流水¶
單行鬼箭湯治同前¶
　鬼箭五兩以水六升煮取四升每服八合日三亦可¶
<pb:KR3e0013_WYG_003-32b>¶
　燒作灰水服方寸匕日三¶
甘草散治同前¶
　　甘草(一/兩)　　通草(三十/銖)　石鍾乳(二十/銖)雲母(二兩/半)¶
　　屋上散草(二把燒/為灰)¶
　右五味治下篩食後温漏蘆湯服方寸匕日三乳下¶
　止¶
又方燒死鼠作屑酒服方寸匕日三立下勿令知¶
又方燒鯉魚頭為末酒服三指撮¶
<pb:KR3e0013_WYG_003-33a>¶
鯽魚湯下乳汁方¶
　　鯽魚(長七/寸)　猪肪(半/斤)　　漏蘆　　石鍾乳(各八/兩)¶
　右四味切猪肪魚不須洗治清酒一斗二升合煮魚¶
　熟藥成絞去滓適寒温分五服其間相去須臾一飲¶
　令藥力相及為佳乳即下¶
　¶
　¶
　¶
<pb:KR3e0013_WYG_003-33b>¶
　¶
　¶
　¶
　¶
　¶
　¶
　¶
　備急千金要方卷三¶
