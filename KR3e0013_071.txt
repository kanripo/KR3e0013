# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:17.205830
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷七十一
<pb:KR3e0013_WYG_071-1a>¶
欽定四庫全書¶
　備急千金要方卷七十一　唐　孫思邈　撰¶
　　　　　　　　　　　　宋　林億等　校正¶
　痔漏方¶
　　　五痔第三(論法方/灸)¶
論曰夫五痔者一曰牡痔二曰牝痔三曰脉痔四曰腸¶
痔五曰血痔牡痔者肛邊如鼠乳時時潰膿血出牝痔¶
者肛腫痛生瘡脉痔者肛邊有瘡癢痛腸痔者肛邊核¶
<pb:KR3e0013_WYG_071-1b>¶
痛發寒熱血痔者大便清血隨大便汚衣又五痔有氣¶
痔寒温勞温即發蛇蜕皮主之牡痔生肉如兒乳在孔¶
中頗出見外妨於更衣鼈甲主之牝痔(集驗作/酒痔)從孔中¶
起外腫五六日自潰出膿血猬皮主之腸痔更衣挺出¶
久乃縮母猪左足懸蹄甲主之脉痔更衣出清血蜂房¶
主之五藥皆下篩等分隨其病倍其主藥爲三分旦以¶
井花水服半方寸匕病甚者旦暮服之亦可四五服禁¶
寒冷食猪肉生魚菜房室惟得食乾白肉病瘥之後百¶
<pb:KR3e0013_WYG_071-2a>¶
日乃通房内又用藥導下部有瘡内藥瘡中無瘡内孔¶
中又用野葛燒末刀圭内藥中服藥五日知二十日若¶
三十日愈痔痛通忌蓴菜¶
治五痔衆醫所不能愈者方¶
　　秦芁　　　白芷　　　厚朴　　　紫参¶
　　亂髪　　　紫菀(各一/兩)　雷丸　　　藁本(各二/兩)¶
　　石南　　　䗪蟲(各一/兩)　貫衆(三/兩)　　蝱蟲(半/升)¶
　　猪後懸蹄(十四/枚)¶
<pb:KR3e0013_WYG_071-2b>¶
　右十三味合𢷬下篩以羊髓脂煎和丸如梧子大空¶
　腹飲下十五丸日二若劇者夜一服四日肛邉癢止¶
　八日膿血盡鼠乳悉瘥滿六十日終身不復發久服¶
　益善忌魚猪肉等¶
槐子圓治燥濕痔痔有雄雌皆主之方¶
　　槐子　　　乾漆　　　秦芁¶
　　吳茱萸根白皮(各四/兩)　　白芷　　　桂心¶
　　黄芩　　　黄耆　　　白歛　　　牡蠣¶
<pb:KR3e0013_WYG_071-3a>¶
　　龍骨　　　雷丸　　　丁香　　　木香¶
　　蒺藜　　　附子(各二/兩)¶
　右十六味為末蜜丸如梧子大飲服二十丸日三(千/金)¶
　(翼無白歛深師無黄耆云治苦暴有乾燥腫痛者有/崩血無數者有鼠乳附核者有腸中煩癢者二五年)¶
　(皆殺人主忌飲酒/及作勞犯之即發)¶
小槐實圓治五十年者方¶
　　槐子(三/斤)　　白糖(二/斤)　　礬石　　　硫黄(各一/斤)¶
　　大黄　　　乾漆　　　龍骨(各十/兩)¶
<pb:KR3e0013_WYG_071-3b>¶
　右七味四味𢷬篩其二種石及糖並細切内銅器中¶
　一石米下蒸之以綿絞取汁和藥末併手丸如梧子¶
　大隂乾酒服二十丸日三稍增至三十丸¶
槐子酒治同前¶
　　槐子(二/斗)　　槐東南枝(細剉/一石)¶
　　槐東南根(細剉/三石)¶
　右三味内大釜中以十六斛水煮取五斛澄取清更煎¶
　取一石六斗炊兩斛黍米上麴二十斤釀之攪令調¶
<pb:KR3e0013_WYG_071-4a>¶
　封泥七日酒熟取清飲適性常令小小醉合時更煮¶
　滓取汁淘米及洗器不得用水須知此事忌生水故¶
　也¶
又方塗熊膽取瘥止神良一切方皆不及此¶
又方七月七日多採槐子熟𢷬取汁内銅器中重綿宻¶
蓋著宅中高門上曝二十日已上煎成如鼠屎大内榖¶
道中日三亦主瘻及百種瘡¶
又方取生槐白皮十兩熟𢷬丸如弹丸綿裹内下部中¶
<pb:KR3e0013_WYG_071-4b>¶
此病宜常食萹竹葉及煮羮粥大佳也¶
又方取鯉魚腸三具以火灸令香綿裹内榖道中一食¶
久蟲當出食魚腸數數易之盡三具瘥一方灸腸令香¶
坐上蟲出經用有效¶
又方虎頭　　　犀角¶
　右二味為末和不中水猪脂大如雞子塗瘡上取瘥¶
治五痔及脫肛方¶
　　槐白皮(二/兩)　猪脂(半/斤)　　㯃子　　　桃仁(各十/枚)¶
<pb:KR3e0013_WYG_071-5a>¶
　　巴豆(七/枚)　　薰草　　　辛夷　　　甘草¶
　　白芷(各半/兩)　野葛(六/銖)¶
　右十味㕮咀煎三上三下去滓以綿沾膏塞孔中日¶
　四五過蟲死瘥止癢痛大佳¶
治五痔方¶
　　猬皮(方三指/大切)熏香(棗大/末)　熟艾(雞子/大)¶
　右三味穿地作孔調和取便熏之口中熏黄烟氣出¶
　為佳火氣消盡即停停三日将息更熏之凡三度永¶
<pb:KR3e0013_WYG_071-5b>¶
　瘥勿犯風冷羮臛将補慎猪雞等¶
又方取槐根煮洗之¶
又方用桃根煮洗之¶
猬皮圓治痔方(亦治/漏)¶
　　猬皮(一/具)　　礬石　　　當歸　　　連翹¶
　　乾薑　　　附子　　　續斷　　　黄耆(各二/兩)¶
　　槐子(三/兩)　　乾地黄(五/兩)¶
　右十味為末蜜丸如梧子大服十五丸日再加至四¶
<pb:KR3e0013_WYG_071-6a>¶
　十丸(集驗方無/礬石地黄)¶
又方治崩中及痔方¶
　　猬皮　　　人参　　　茯苓　　　白芷¶
　　禹餘糧　　乾地黄　　槐耳　　　續斷(各三/兩)¶
　　蒲黄　　　黄耆　　　當歸　　　艾葉¶
　　橘皮　　　白歛　　　甘草(各二/兩)¶
　　白馬蹄(酒浸一宿/熬令黄)　　　牛角䚡(各四/兩)¶
　　鰻鱺魚頭(二十/枚)　　　　猪懸蹄甲(二十一/枚熬)¶
<pb:KR3e0013_WYG_071-6b>¶
　右十九味為末蜜丸如梧子大酒服二十丸日再稍¶
　加¶
治痔方¶
　右取槐耳赤雞一斤(即是/槐檽)為末飲服方寸匕日三¶
又方以蒲黄水服方寸匕日三良妙(外臺云治腸痔每/大便常有血者)¶
又方取桑耳作羮空腹飽食之三日食佳¶
治痔下血及新産漏下方¶
　　附子　　　好礬石(各一/兩)¶
<pb:KR3e0013_WYG_071-7a>¶
　右二味為末白蜜丸如梧子大酒服二丸日三稍加¶
　不過數日便斷百日服之終身不發(崔氏方有/乾薑一兩)¶
治外痔方(亦治惡/瘡瘑瘡)¶
　　真珠　　　雄黄　　　雌黄(各一/兩)　竹茹(三/兩)¶
　　猪膏(一/斤)¶
　右五味為末内猪膏中和調又切亂髪半雞子大和¶
　東向煎三上三下髪焦出其痔先用鹽湯洗拭乾後¶
　𫝊之¶
<pb:KR3e0013_WYG_071-7b>¶
治痔下部出膿血有蟲傍生孔竅方¶
　右以槐白皮一檐剉内釜中煮令味極出置大盆中¶
　適寒温坐其中如浴状蟲悉出冷又易之不過二三¶
　度瘥¶
治榖道癢痛繞縁腫起裏許欲生肉突出方¶
　　大豆(三升以水七升/急火煮取四升)　　槐白皮(三/升)　甘草(三/兩)¶
　右三味以豆汁煮取二升浸故帛薄之冷則易日三¶
　五度¶
<pb:KR3e0013_WYG_071-8a>¶
槐皮膏治榖道癢痛痔瘡方¶
　　槐皮　　　楝實(各五兩外/臺作塵豉)　　　　白芷(各二/兩)¶
　　甘草(刪繁用/蜂房)當歸(三/兩)　　桃仁(六十/枚)　赤小豆(二/合)¶
　右七味㕮咀以成煎猪膏一斤微火煎白芷色黄膏¶
　成取摩瘡上日再并導下部(刪繁方無當歸治腎勞/虚或酒醉當風所損腎)¶
　(藏病所為肛門腫生瘡因酒勞/傷發瀉清血肛門疼痛蜂房膏)¶
治榖道痛方¶
　右用莵絲子熬黄黒和雞子黄以𫝊之日二度¶
<pb:KR3e0013_WYG_071-8b>¶
又方取杏仁熬令黄𢷬所脂以𫝊之¶
治大便孔卒痛如鳥啄方¶
　右以大小豆各一斗和𢷬内兩袋中蒸令極熱更互¶
　坐之瘥¶
灸法¶
乆冷五痔便血灸脊中百壯¶
五痔便血失屎灸回氣百壯穴在脊窮骨上¶
　　　疥癬第四(論法方/灸)¶
<pb:KR3e0013_WYG_071-9a>¶
論曰凡瘡疥小秦芁散中加烏蛇肉二兩主之黄耆酒¶
中加烏蛇脯一尺亦大效(千金翼云黄耆酒中加烏蛇/脯一尺烏頭附子茵芋石南)¶
(莾草各等分大秦芁散中加之亦有大效小小疥瘙/十六味小秦芁散亦相當黄耆酒見第二十四卷)¶
凡諸疥瘙皆用水銀猪脂研令極細塗之¶
治凡有瘡疥腰胯手足皆生疵疥者方¶
　　栝蔞根(四/兩)　黄連　　　芍藥　　　薔薇根¶
　　雀李根皮　黄蘗(各三/兩)　苦参　　　黄耆¶
　　黄芩　　　石龍芮(各二/兩)大黄　　　當歸¶
<pb:KR3e0013_WYG_071-9b>¶
　　續斷(各一/兩)¶
　右十三味為末蜜丸如梧子大以薔薇飲服二十丸¶
　日三加至三十丸瘥乃止乾疥白癬勿服(千金翼云/所是癰疽)¶
　(皆須/服之)¶
治寒熱瘡及風疥諸雜瘡方¶
　　千年韭根　好礬石　　雄黄　　　藜蘆¶
　　𤓰蒂　　　胡粉(各一/分)　水銀(三/分)¶
　右七味以栁木研水銀使盡用猪脂一升煮藜蘆韭¶
<pb:KR3e0013_WYG_071-10a>¶
　根𤓰蒂三沸去滓内諸藥和調令相得即成以𫝊之¶
　神良(救急方用/治癬瘡)¶
䕡茹膏治一切惡瘡疥癬疽漏瘑方¶
　　䕡茹　　　狼牙　　　青葙　　　地榆¶
　　藜蘆　　　當歸　　　萹蓄　　　羊蹄根(各/二)¶
　　(兩/)　　　　蛇牀子　　白歛(各六/分)　漏蘆(二/分)¶
　右十一味𢷬以苦酒漬一宿明旦以成煎猪膏四升¶
　煎之三上三下膏成絞去滓内後藥如左¶
<pb:KR3e0013_WYG_071-10b>¶
　　雄黄　　　雌黄　　　硫黄　　　礬石¶
　　胡粉　　　松脂(各二/兩)　水銀(三/兩)¶
　右七味細研㸔水銀散盡即傾前件膏中以十隻筯¶
　攪數百遍止用磁器宻貯舉勿令泄氣煎膏法必㣲¶
　火急即不中用𫝊藥不可近目及隂先研雄黄等令¶
　細候膏小冷即和攪𫝊之¶
治疥疽諸瘡方¶
　　水銀　　　胡粉(各六/分)　黄連　　　黄蘗(各八/分)¶
<pb:KR3e0013_WYG_071-11a>¶
　　薑黄(十/分)　　礬石　　　附子　　　苦參¶
　　蛇牀子(各三/分)¶
　右九味水銀胡粉别研如泥餘爲末以成煎猪膏合¶
　和研令調以𫝊之(千金翼/無薑黄)¶
治乆疥癬方¶
　　丹砂　　　雄黄　　　雌黄(劉涓/子無)　亂髪(洗/浄)¶
　　松脂　　　白蜜(各一/兩)　䕡茹(三/兩)　　猪脂(二/升)¶
　　巴豆(十四/枚)¶
<pb:KR3e0013_WYG_071-11b>¶
　右九味先煎髪消盡内松脂蜜三上三下去滓内諸¶
　末中更一沸止以𫝊之(千金翼用/蠟不用蜜)¶
又方水銀　　　礬石(一作/礬石)　黄連(一作/雄黄)　蛇牀子(各/一)¶
　　(兩/)¶
　右四味爲末以猪脂七合和攪不見水銀爲熟𫝊之¶
　一方加藜蘆一兩又云䕡茹¶
治諸瘡疥癬乆不瘥者方¶
　　水銀(一/斤)　　臘月猪脂(五/斤)¶
<pb:KR3e0013_WYG_071-12a>¶
　右二味以鐵器中壘竈用馬通火七日七夜勿住火¶
　出之停冷取膏去水銀不妨别用以膏𫝊一切瘡無¶
　不應手立瘥(千金翼又用水銀/粉和猪脂塗之)¶
又方特牛尿　　羊蹄根(各五/升)¶
　右二味以牛尿漬羊蹄根一宿日曝乾復内尿中取¶
　盡止作末𫝊諸瘡(千金翼云和/猪脂用更精)¶
又方㧞取生烏頭十枚切煮汁洗之瘥¶
論曰凡諸瘡癬初生時或始痛癢即以種種單方救之¶
<pb:KR3e0013_WYG_071-12b>¶
或嚼鹽塗之又以榖汁𫝊之又以蒜墨和𫝊之(千金翼/蒜作酥)¶
又以薑黄𫝊之又以鯉魚鮓糝𫝊之又以牛李子汁𫝊¶
之若以此救不瘥乃以前諸大方治之¶
治細癬方¶
　　蛇牀子　　白鹽(一作/白堊)　羊蹄根(各一/升)赤葛根¶
　　苦參　　　菖蒲(各半/斤)　黄連　　　莾草(各三/兩)¶
　右八味㕮咀以水七升煮取三升適寒温以洗身如¶
　炊一石米頃爲佳澄清後當㣲温用之滿三日止¶
<pb:KR3e0013_WYG_071-13a>¶
又方羊蹄根於磨石上以苦酒磨之以𫝊瘡欲𫝊先刮¶
瘡以火炙乾後𫝊四五過(千金翼云𢷬羊蹄根著磁器/中以白蜜和臨用先刮瘡令)¶
(傷次以蜜和者𫝊之如炊一石米久拭去更/以三年大蒜和塗之苦刮瘡處不傷即不瘥)¶
又方羊蹄根五升以桑柴灰汁煮四五沸以洗凡方中¶
用羊蹄根皆以日未出採之佳¶
又方菖蒲末五斤以酒五升漬釜中蒸之使味出先絶¶
酒一日每服一升或半升¶
又方用乾荆子燒中央器承兩頭取汁塗之先刮上令¶
<pb:KR3e0013_WYG_071-13b>¶
傷次用荆子汁¶
治癬方¶
　右取煎餅熱搨不限多少日一遍良亦治浸淫瘡¶
又方淨洗瘡取醤瓣雀屎和𫝊之瘥止(千金翼云取&KR0630;/和尿和塗之)¶
又方水銀蕪荑和酥𫝊之¶
又方日中午𢷬桃葉汁𫝊之¶
又方𢷬刺薊汁𫝊服之¶
又方燒蛇蛻一具酒服¶
<pb:KR3e0013_WYG_071-14a>¶
又方服地黄汁佳¶
又方𢷬羊蹄根和乳塗之¶
又方服驢尿良¶
又方醋煎艾塗之¶
又方𢷬莨菪根蜜和傅之(千金翼/無根字)¶
治濕癬肥瘡方¶
　右用大麻&KR2215;傅之五日瘥¶
治癬久不瘥者方¶
<pb:KR3e0013_WYG_071-14b>¶
　右取自死蛇燒作灰猪脂和塗即瘥¶
灸癬法¶
日中時灸病處影上三姓灸之咒曰癬中蟲毛戎戎若¶
欲治待日中¶
八月八日日出時令病人正當東向戸長跪平舉兩手¶
持尸兩邉取肩頭小垂際骨解宛宛中灸之兩火俱下¶
各三壯若七壮十日愈¶
治小兒癬方¶
<pb:KR3e0013_WYG_071-15a>¶
　右以蛇牀實𢷬末和猪脂以傅之¶
治瘙癢方¶
　右以水銀和胡粉傅之¶
治身體瘙癢白如癬状者方¶
　　楮子(三/枚)　　猪&KR1004;(一/具)　　礬石(一/兩)　　鹽(一/升)¶
　右四味以苦酒一升合𢷬令熟以拭身體日三¶
治癧易方¶
　右以三年醋磨烏賊骨先以布摩肉令赤次傅之¶
<pb:KR3e0013_WYG_071-15b>¶
又方醋磨硫黄塗取上(集驗又磨附子硫黄待使熟将/卧以布拭病上乃以藥傅之)¶
又方取塗中先死蜣蜋𢷬爛塗之當揩令熱封上一宿¶
瘥¶
又方白歛　　　熏陸香¶
　右二味揩上作末水服瘥¶
又方硫黄　　　雌黄　　　槲皮(燒/)　　蛇蛻(一/具)¶
　右四味各等分𢷬篩以清漆合和薄塗白處欲塗時¶
　先以巴豆半截拭白處皮㣲破然後傅之不過三兩¶
<pb:KR3e0013_WYG_071-16a>¶
　度¶
又方硫黄　　　水銀　　　礬石　　　竈墨(各等/分)¶
　右四味𢷬篩内坩子中以蔥葉中涕和研臨卧傅病¶
　上¶
九江散治白癜風及二百六十種大風方¶
　　當歸(七/分)　　石南(六/分)　　附子　　　躑躅¶
　　秦芁　　　菊花　　　乾薑　　　防風¶
　　雄黄　　　麝香　　　丹砂　　　斑猫(各四/兩)¶
<pb:KR3e0013_WYG_071-16b>¶
　　蜀椒　　　連翹　　　鬼箭羽　　石長生¶
　　知母(各八/分)　鬼臼(十一/分)　王不留行　人參¶
　　石斛　　　天雄　　　烏頭　　　獨活¶
　　防己　　　莾草(各十/二分)　水蛭(百/枚)　　蜈蚣(三/枚)¶
　　蝱蟲　　　地膽(各十/枚)¶
　右三十味諸蟲皆去足翅熬炙令熟爲散以酒服方¶
　寸匕日再其病入髪令髪白服之百日愈髪還黒¶
又方天雄　　　白斂　　　黄芩(各三/兩)　乾薑(四/兩)¶
<pb:KR3e0013_WYG_071-17a>¶
　　附子(一/兩)　　商陸　　　躑躅(各一/升)¶
　右七味治下篩酒服五分七日三¶
治白癜方¶
　　礬石　　　硫黄¶
　右二味各等分為末酢和𫝊之¶
又方平旦以手掉取韭頭露塗之極效¶
又方以酒服生胡麻油一合日三稍稍加至五合慎生¶
冷猪雞魚蒜等百日服五斗瘥¶
<pb:KR3e0013_WYG_071-17b>¶
又方取羅摩草煮汁拭之亦揩令傷擿白汁塗之¶
又方石灰松脂酒主之方見卷末¶
又方以蛇蛻皮熬摩數百過棄置草中¶
又方樹空中水洗桂爲末唾和塗之日三¶
又方以水銀數數拭之令熱即消瘥乃止¶
又方灸左右手中指節去延外宛中三壮未瘥報之¶
治凡身諸處白駁漸漸長似癬但無瘥方¶
　右取鰻鱺魚脂塗之先揩病上使痛然後塗之¶
<pb:KR3e0013_WYG_071-18a>¶
治皮中紫赤疵痣去黶穢方¶
　　乾漆　　　雌黄　　　礬石(各三/兩)　雄黄(五/兩)¶
　　巴豆(十五/枚)　炭皮(二/斤)¶
　右六味治下篩以雞子白和塗故帛貼病上日二易¶
治赤疵方¶
　右用墨大蒜䱇血合塗之¶
治贅疵痣方¶
　　雄黄　　　硫黄　　　真珠　　　礬石¶
<pb:KR3e0013_WYG_071-18b>¶
　　巴豆　　　䕡茹　　　藜蘆(各一/兩)¶
　右七味治下篩以真漆合和如泥以塗㸃病上須成¶
　瘡及去面䵟皮中紫不耐漆人不得用以雞子白和¶
　之¶
去疣目方¶
　以七月七日用大豆一合拭疣目上三遍病疣人自¶
　種豆於南屋東頭第二霤中豆生四葉以湯沃殺即¶
　瘥¶
<pb:KR3e0013_WYG_071-19a>¶
又方松栢脂合和塗之一宿失矣¶
又方石硫黄揩六七遍¶
又方杏仁燒令黒研膏塗上¶
又方以猪脂癢處揩之令少許血出即瘥神驗不可加¶
又方毎月十五日月正中時望月以秃條箒掃三七遍¶
瘥¶
又方苦酒漬石灰六七日滴取汁㸃疣上小作疣即落¶
又方取牛口中涎數塗自落¶
<pb:KR3e0013_WYG_071-19b>¶
又方著艾炷疣目上灸之三壮即除¶
　　　惡疾大風第五(論/方)¶
論曰惡疾大風有多種不同初得雖徧體無異而眉鬚¶
已落有徧體已壊而眉鬚儼然有諸處不異好人而四¶
肢腹背有頑處重者手足十指已有墮落有患大寒而¶
重衣不暖有尋常患熱不能暫涼有身體枯槁者有津汁¶
常不止者有身體乾癢徹骨搔之白皮如麩手下作瘡¶
者(外臺作卒/不作瘡)有瘡痍荼毒重疉而生晝夜苦痛不已者¶
<pb:KR3e0013_WYG_071-20a>¶
有直置頑鈍不知痛癢者其色亦有多種有青黄赤白¶
黒光明枯暗此候雖種種状貌不同而難療易療皆在¶
前人不由醫者何則此病一著無問賢愚皆難與語何¶
則口順心違不受醫教直希望藥力不能求已故難療¶
易療屬在前人不關醫藥予嘗手療六百餘人瘥者十¶
分有一莫不一一親自撫養所以深細諳委之姑與共¶
語覺難與語不受入即不須與療終有觸損病既不瘥¶
乃勞而無功也又神仙𫝊有數十人皆因惡疾而致仙¶
<pb:KR3e0013_WYG_071-20b>¶
道何者皆由割棄塵累懐頴陽之風所以非止瘥病乃¶
因禍而取福也故余所覩病者其中頗有士大夫乃至¶
有異種名人及遇斯患皆愛戀妻孥繫著心髓不能割¶
捨直望藥力未肯近求諸身若能絶其嗜慾斷其所好¶
非但愈疾因兹亦可自致神仙余嘗問諸病人皆云自¶
作不仁之行久久並為極猥之業於中仍欲更作云為¶
雖有悔言而無悔心但能自新受師教命飡進藥餌何¶
有不除余以正觀年中将一病士入山教服松脂欲至¶
<pb:KR3e0013_WYG_071-21a>¶
百日鬚眉皆生由此觀之惟須求之於已不可一仰醫¶
藥者也然有人數年患身體頑痺羞見妻子不告之令¶
知其後病成状貌分明乃云犯藥卒患此皆自誤然斯¶
疾雖大療之於微亦可即瘥此一疾得逺者不過十年¶
皆死近者五六嵗而亡然病者自謂百年不死深可悲¶
悼一遇斯疾即須斷鹽常進松脂一切公私物務釋然¶
皆棄猶如脫屣凡百口味特須斷除漸漸斷榖不交俗¶
事絶乎慶弔幽隐巖谷周年乃瘥瘥後終身慎房事犯¶
<pb:KR3e0013_WYG_071-21b>¶
之還發兹疾有吉凶二義得之脩善即吉若還同俗類¶
必是凶矣今畧述其由致以示後之學者可覽而思焉¶
&KR1938;豆治惡疾方¶
　右用細粒烏豆擇取摩之皮不落者取三月四月天¶
　雄烏頭苖及根浄去土勿洗𢷬絞取汁漬豆一宿漉¶
　出曝乾如此七反始堪服初服三枚漸加至六七枚¶
　日一服禁房室猪魚雞蒜畢身毛髪即生犯藥不¶
　瘥¶
<pb:KR3e0013_WYG_071-22a>¶
岐伯神聖散治萬病癰疽癩疥癬風痿骨肉疽敗百節¶
痛眉毛髪落身體淫淫躍躍痛癢目痛眥爛耳聾齒齲¶
痔瘻¶
　　天雄　　　附子　　　茵芋(外臺作/莔草)躑躅¶
　　細辛　　　烏頭　　　石南　　　乾薑(各一/兩)¶
　　蜀椒　　　防風　　　菖蒲(各二/兩)　白术¶
　　獨活(各三/兩)¶
　右十三味治下篩酒服方寸匕日三勿增之¶
<pb:KR3e0013_WYG_071-22b>¶
狼毒散治惡疾方¶
　　狼毒　　　秦芁(各等/分)¶
　右二味治下篩酒服方寸匕日三服五十日愈¶
又方煉松脂投冷水中二十遍蜜丸服二丸遇饑即服¶
之日三鼻柱斷離者二百日服之瘥斷鹽及雜食房室¶
又天門冬酒服百日愈¶
石灰酒主生毛髪眉鬚去大風方¶
　　石灰(一石伴水和/濕蒸令氣足)　　　松脂成煉(十斤/為末)¶
<pb:KR3e0013_WYG_071-23a>¶
　　上麴(一斗/二升)　黍米(一/石)¶
　右四味先於大鍋内炒石灰以木札著灰中火出為¶
　度以枸杞根剉五斗水一石五升煮取九斗去滓以¶
　淋石灰三遍澄清以石灰汁和漬麴用汁多少一如¶
　釀酒法訖封四七日開服常令酒氣相及為度百無¶
　所忌不得觸風其米泔及飯糟一事已上不得使人¶
　畜犬鼠食之皆令深埋却此酒九月作二月止恐熱¶
　隔上熱者服後進三五口冷飯壓之婦人不能飲食¶
<pb:KR3e0013_WYG_071-23b>¶
　黄瘦積年及蓐風不過一石即瘥其松脂末初酘釀¶
　酒攤飯時均散著飯上待飯冷乃投之此酒飯宜冷¶
　不爾即醋宜知之¶
治大風眉鬚落赤白癩病八風十二痺筋急肢節緩弱¶
飛尸遁注水腫癰疽疥癬惡瘡脚攣手折眼闇洞洩痰¶
飲宿澼寒冷方¶
　　麴(二十/五斤)　　商陸根(二十/五斤)馬耳(切/)¶
　右二味合於甕中水一斛漬之炊黍米一石釀如家¶
<pb:KR3e0013_WYG_071-24a>¶
　法使麴米相淹三酘畢宻封三七日開視麴浮酒熟¶
　澄清温服三升輕者二升藥發吐下為佳宜食弱煮¶
　飯牛羊鹿肉羮禁生冷醋滑及猪犬鷄魚等¶
治風身體如蟲行方¶
　右用鹽一斗水一石煎減半澄清温洗浴三四遍(并/療)¶
　(一切/風)¶
又方以淳灰汁洗面不過一月¶
又方以大豆漬飯漿水旦旦温洗面洗頭髪不淨加少¶
<pb:KR3e0013_WYG_071-24b>¶
麫勿以水濯之不過十度¶
又方成煉雄黄松脂各等分蜜和丸如梧桐子大飲下¶
十丸日三服百日愈慎酒肉鹽豉等¶
　¶
　¶
　¶
　¶
　備急千金要方卷七十一¶
