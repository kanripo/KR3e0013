# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.968848
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷六十一
<pb:KR3e0013_WYG_061-1a>¶
欽定四庫全書¶
　備急千金要方卷六十一　唐　孫思邈　撰¶
　　　　　　　　　　　　宋　林億等　校正¶
　膀胱腑方¶
　　膀胱腑脉論第一¶
論曰膀胱者主腎也耳中是其候也腎合氣於膀胱膀¶
胱者津液之腑也號水曹掾名玉海重九兩二銖左囘¶
疊積上下縱廣九寸受津液九升九合兩邊等應二十¶
<pb:KR3e0013_WYG_061-1b>¶
四氣鼻空在外膀胱漏泄¶
黄帝曰夫五臓各一名一形腎乃獨兩何也岐伯曰膀¶
胱為腑有二處腎亦二形應腑有二處臓名一腑名二¶
故五臓六腑也一説腎有左右而膀胱無二今用當以¶
左腎合膀胱右腎合三焦¶
左手關後尺中陽絶者無膀胱脉也病苦逆冷婦人月¶
使不調王月則閉男子失精尿有餘瀝刺足少隂經治¶
隂在足内踝下動脉是也¶
<pb:KR3e0013_WYG_061-2a>¶
右手關後尺中陽絶者無子戸脉也病苦足逆寒絶産¶
帶下無子隂中寒刺足少隂經治隂¶
左手關後尺中陽實者膀胱實也病苦逆冷脅下邪氣¶
相引痛刺足太陽經治陽在足小趾外側本節後陷中¶
右手關後尺中陽實者膀胱實也病苦小腹滿引腰痛¶
刺足太陽經治陽¶
病先發於膀胱者背膂筋痛小便閉五日之腎小腹腰¶
脊痛脛痠一日之小腸脹一日之脾閉塞不通身痛體¶
<pb:KR3e0013_WYG_061-2b>¶
重二日不已死冬雞鳴夏下晡(一云/日夕)¶
膀胱病者小腹偏腫而痛以手按之則欲小便而不得¶
肩上熱若脉陷及足小趾外側及脛踝後皆熱若脉陷¶
取委中¶
膀胱脹者小腹滿而氣癃¶
腎前受病𫝊於膀胱腎欬不已欬則遺溺¶
厥氣客於膀胱則夢遊行¶
腎應骨宻理厚皮者三焦膀胱厚粗理薄皮者三焦膀¶
<pb:KR3e0013_WYG_061-3a>¶
胱薄腠理疎者三焦膀胱緩急皮而無毫毛者三焦膀¶
胱急毫毛美而粗者三焦膀胱直稀毫毛者三焦膀胱¶
結也¶
扁鵲云六腑有病徹面形腎膀胱與足少隂太陽為表¶
裏膀胱總通於五臓所以五臓有疾即應膀胱膀胱有¶
疾即應胞囊傷熱則小便不通膀胱急尿苦黄赤傷寒¶
則小便數清白或發石水根在膀胱四肢小其腹獨大¶
也(方見治/水篇中)骨絶不治齒黄落十日死足太陽之脉起於¶
<pb:KR3e0013_WYG_061-3b>¶
目内眥上額交巔上其支者從巔至耳上角其直者從¶
巔入絡腦還出别下項循肩膊内俠脊抵腰中入循膂¶
絡腎屬膀胱其支者從腰中下會於後隂下貫臀入膕¶
中其支者從膊内左右别下貫胂(一作/髖)過髀樞循髀外¶
後臁下合膕中以下貫腨内出外踝之後循京骨至小¶
指外側是也動則病衝頭痛目似脱項似拔脊痛腰似¶
折髀不可以曲(一作/囘)膕如結腨如列是為踝厥是主筋¶
所生病者痔瘧狂癲疾頭腦項痛目黄淚出&KR0864;衂項背¶
<pb:KR3e0013_WYG_061-4a>¶
腰尻膕腨脚皆痛小指不用盛者則人迎大再倍於寸¶
口虚者則人迎反小於寸口也¶
　　膀胱虚實第二(脉法方/灸)¶
膀胱實熱¶
左手尺中神門以後脉陽實者足太陽經也病苦逆滿¶
腰中痛不可俛仰勞也名曰膀胱實熱也¶
右手尺中神門以後脉陽實者足太陽經也病苦胞轉¶
不得小便頭眩痛煩滿脊背强名曰膀胱實熱也¶
<pb:KR3e0013_WYG_061-4b>¶
治膀胱實熱方¶
　　石膏(八/兩)　　梔子仁(一作𤓰/子仁)　　　　茯苓¶
　　知母(各三/兩)　蜜(五/合)　　　淡竹葉¶
　　生地黄(各切/一升)¶
　右七味㕮咀以水七升煮取二升去滓下蜜煮二沸¶
　分三服須利加芒硝三兩¶
治膀胱熱病不已舌乾咽腫方¶
　　蜜(七/合)　　　升麻　　　大青(各三/兩)　射干¶
<pb:KR3e0013_WYG_061-5a>¶
　　生𤣥參　　黄蘗　　　薔薇根白皮(各四/兩)¶
　右七味以水七升煮取一升去滓下蜜煮二沸細細¶
　含之¶
膀胱虚冷¶
左手尺中神門以後脉陽虚者足太陽經也病苦脚中¶
筋急腹中痛引腰背不可屈伸轉筋惡風偏枯腰痛外¶
踝後痛名曰膀胱虚冷也¶
右手尺中神門以後脉陽虚者足太陽經也病苦肌肉¶
<pb:KR3e0013_WYG_061-5b>¶
振動脚中筋急耳聾忽忽不聞惡風颼颼作聲名曰膀¶
胱虚冷也¶
治膀胱虚冷饑不欲飲食面黒如炭腰脅疼痛方¶
　　磁石(六/兩)　　黄耆　　　茯苓(各三/兩)　五味子¶
　　杜仲(各四/兩)　白术　　　白石英(各五/兩)¶
　右七味㕮咀以水九升煮取三升分三服¶
治膀胱冷欬唾則有血喉鳴喘息方¶
　　羊腎(一/具)　　人參　　　𤣥參　　　黄耆¶
<pb:KR3e0013_WYG_061-6a>¶
　　桂心　　　芎藭　　　甘草(各三/兩)　茯苓(四/兩)¶
　　地骨皮　　生薑(各五/兩)　白术(六/兩)¶
　右十一味㕮咀以水一斗二升先煮羊腎減三升去¶
　腎下藥煮取三升去滓分為三服¶
龍骨圓治膀胱腎冷坐起欲倒目&KR0617;&KR0617;氣不足骨痿方¶
　　龍骨　　　栢子仁　　乾地黄　　甘草¶
　　防風(各五/分)　黄耆　　　禹餘糧　　白石英¶
　　桂心　　　茯苓(各七/分)　五味子　　羌活¶
<pb:KR3e0013_WYG_061-6b>¶
　　人參　　　附子(各六/分)　山茱茰　　𤣥參¶
　　芎藭(各四/分)　磁石　　　杜仲　　　乾薑(各八/分)¶
　右二十味為末蜜丸如梧子大空腹酒服三十丸日¶
　二加至四十丸¶
治膀胱寒小便數漏精稠厚如米白泔方¶
　　赤石脂　　白石脂(各五/分)乾地黄(三/分)　蓯蓉(六/分)¶
　　赤雄雞腸　雞肶胵(各兩/具)桑螵蛸　　牡蠣¶
　　龍骨　　　黄連(各四/分)¶
<pb:KR3e0013_WYG_061-7a>¶
　右十味治下篩内雞腸及肶胵中縫塞蒸令熟曝乾¶
　合𢷬為散以酒和服方寸匕日三¶
治膀胱方¶
　灸之如腎虚法¶
　　胞囊論第三(論法方/灸)¶
論曰胞囊者腎膀胱候也貯津液并尿若臓中熱病者¶
胞澀小便不通尿黄赤若腑中寒病者胞滑小便數而¶
多白若至夜則尿偏甚者夜則内隂氣生故熱則瀉之¶
<pb:KR3e0013_WYG_061-7b>¶
寒則補之不寒不熱依經調理則病不生矣¶
凡尿不在胞中為胞屈僻津液不通以蔥葉除尖頭内¶
隂莖孔中深三寸㣲用口吹之胞脹津液大通即愈¶
榆皮通滑泄熱煎治腎熱應胞囊澀熱小便黄赤苦不¶
通方¶
　　榆白皮　　赤蜜　　　葵子(各一/升)　滑石¶
　　通草(各三/兩)　車前子(五/升)¶
　右六味㕮咀以水三斗煮取七升去滓下蜜更煎取¶
<pb:KR3e0013_WYG_061-8a>¶
　三升分三服婦人難産亦同此方¶
滑石湯治膀胱急熱小便黄赤方¶
　　滑石(八/兩)　　子芩(三/兩)　　車前子　　冬葵子(一/升)¶
　　榆白皮(四/兩)¶
　右五味㕮咀以水七升煮取三升分三服¶
治虚勞尿白濁方¶
　右取榆白皮切二斤水二斗煮取五升分五服¶
又方𢷬乾羊骨為末服方寸匕日二¶
<pb:KR3e0013_WYG_061-8b>¶
又方灸脾輸一百壮　又灸三焦輸百壮　又灸腎輸¶
　百壮　又灸章門百壮在季肋端¶
凡飽食後或忍小便或走馬或忍小便大走及入房皆¶
致胞轉臍下急滿不通治之之方¶
　右用亂髪急纒如兩拳大燒為末醋四合和二方寸¶
　匕服之訖即炒熟黒豆葉蹲坐上¶
治胞轉方¶
　　石韋(一/兩)　　葵子　　　通草　　　甘草(各二/兩)¶
<pb:KR3e0013_WYG_061-9a>¶
　　鬼箭(三/兩)　　滑石(四/兩)　　榆白皮(一/升)¶
　右七味㕮咀以水一斗煮取三升分三服¶
治丈夫婦人胞轉不得小便八九日者方¶
　　葵子(一/升)　　滑石　　　寒水石(各一/斤)¶
　右三味㕮咀以水一斗煮取五升分三服¶
治胞轉小便不得方¶
　　蔥白(四七/莖)　阿膠(一/兩)　　琥珀(三/兩)　　車前子(一/升)¶
　右四味㕮咀以水一斗煮取三升分三服¶
<pb:KR3e0013_WYG_061-9b>¶
又方阿膠三兩水二升煮取七合頓服¶
又方豉五合以水三升煮數沸頓服之¶
又方麻子煮取汁頓服之¶
又方連耞關燒灰水服之¶
又方筆頭燒灰水服之¶
又方燒死蜣蜋二枚末水服之¶
又方内白魚子莖孔中¶
又方酒和猪脂雞子大頓服之¶
<pb:KR3e0013_WYG_061-10a>¶
治腰痛小便不利苦胞轉方¶
　灸玉泉七壮穴在關元下一寸大人從心下度取八¶
　寸是玉泉穴小兒酙酌以取之　又灸第十五椎五¶
　十壮　又灸臍下一寸　又灸臍下四寸各隨年壮¶
　　三焦脉論第四¶
論曰夫三焦者一名三關也上焦名三管反射中焦名¶
霍亂下焦名走哺合而為一有名無形主五臓六腑徃¶
還神道周身貫體可聞不可見和利精氣決通水道息¶
<pb:KR3e0013_WYG_061-10b>¶
氣腸胃之間不可不知也三焦名中清之腑别號玉海¶
水道出屬膀胱合者雖合而不同上中下三焦同號為¶
孤腑而榮出中焦衛出上焦榮者絡脉之氣道也衛者¶
經脉之氣道也其三焦相形厚薄大小並同膀胱之形¶
云¶
三焦病者腹脹氣滿小腹尤堅不得小便窘急溢則為¶
水留則為脹候在足太陽之外大絡在太陽少陽之間¶
亦見于脉取委陽¶
<pb:KR3e0013_WYG_061-11a>¶
小腹腫痛不得小便邪在三焦約取太陽大絡視其結¶
脉與厥隂小絡結而血者腫上及胃管取三里¶
三焦脹者氣滿於皮膚殻殻而不堅疼(一云殻/殻而堅)¶
乆欬不已𫝊之三焦欬而腹滿不欲飲食也手少陽之¶
脉起於小指次指之端上出兩指之間循手表腕出臂¶
外兩骨之間上貫肘循臑外上肩而交出足少陽之後¶
入缺盆交膻中散絡心胞下隔徧屬三焦其支者從膻¶
中上出缺盆上項俠耳後直上出耳上角以屈下額至¶
<pb:KR3e0013_WYG_061-11b>¶
䪼其支者從耳後入耳中出走耳前過客主人前交頰¶
至目兑眥是也動則病耳聾煇煇焞焞嗌腫喉痺是主¶
氣所生病者汗出目兊眥痛頰腫耳後肩臑肘臂外皆¶
痛小指次指不用為此諸病盛則瀉之虚則補之熱則¶
疾之寒則留之陷下則灸之不盛不虚以經取之盛者¶
人迎大再倍於寸口虚者人迎反小於寸口也¶
　　三焦虚實第五(論法方/灸)¶
論曰夫上焦如霧(霧者霏霏/起上也)其氣起於胃上管(難經甲/一巢源)¶
<pb:KR3e0013_WYG_061-12a>¶
(作上/口)並咽以上貫膈布胷中走腋循足太隂之外而行¶
還注於手陽明上至舌下注足陽明常與榮衛俱行於¶
陽二十五度行於隂二十五度為一周日夜五十周身¶
周而復始大會於手太隂也主手少陽心肺之病内而¶
不出人有熱則飲食下胃其氣未定汗則出或出於面¶
或出於背身中皆熱不循衛氣之道而出者何也此外¶
傷於風内開腠理毛蒸理泄衛氣走之固不得循其道¶
此氣慓悍滑疾見開而出故不得從其道名曰漏氣其¶
<pb:KR3e0013_WYG_061-12b>¶
病則肘攣痛食先吐而後下其氣不續膈間厭悶所以¶
飲食先吐而後下也寒則精神不守泄下便痢語聲不¶
出若實則上絶於心若虚則引氣於肺也¶
澤瀉湯通脉泄熱治上焦飲食下胃胃氣未定汗出面¶
背身中皆熱名曰漏氣方¶
　　澤瀉　　　半夏　　　柴胡　　　生薑(各三/兩)¶
　　桂心　　　甘草(各一/兩)　茯苓　　　人參(各二/兩)¶
　　地骨皮(五/兩)　石膏(八/兩)　　竹葉(五/合)　　蓴心(一/升)¶
<pb:KR3e0013_WYG_061-13a>¶
　右十二味㕮咀以水二斗煮取六升分五服(一云水/一斗煮)¶
　(取三升/分三服)¶
麥門冬理中湯治上焦熱腹滿不欲飲食或食先吐而¶
後下肘攣痛方¶
　　麥門冬　　生蘆根　　竹茹　　　廩米(各一/升)¶
　　蓴心(五/合)　　甘草　　　茯苓(各二/兩)　橘皮¶
　　人參　　　萎蕤(各三/兩)　生薑(四/兩)　　白术(五/兩)¶
　右十二味㕮咀以水一斗二升煮取三升分三服¶
<pb:KR3e0013_WYG_061-13b>¶
治胸中膈氣聚痛好吐方¶
　右灸厥隂輸穴在第四椎兩邊各相去一寸五分隨¶
　年壮¶
黄耆理中湯治上焦虚寒短氣不續語聲不出方¶
　　黄耆　　　桂心(各二/兩)　五味子　　桔梗¶
　　乾薑　　　茯苓　　　甘草　　　芎藭(各三/兩)¶
　　丹參　　　杏仁(各四/兩)¶
　右十味㕮咀以水九升煮取三升分為三服¶
<pb:KR3e0013_WYG_061-14a>¶
黄連圓治上焦冷下痢腹内不安食好注下方¶
　　黄連　　　烏梅肉(各八/兩)桂心(二/兩)　　乾薑¶
　　附子　　　阿膠(各四/兩)　櫸皮　　　芎藭¶
　　黄蘗(各三/兩)¶
　右九味為末蜜丸如梧子大飲下二十丸加至三十¶
　丸¶
厚朴湯治上焦閉塞乾嘔嘔而不出熱少冷多好吐白¶
沫清涎吞酸方¶
<pb:KR3e0013_WYG_061-14b>¶
　　厚朴　　　茯苓　　　芎藭　　　白术¶
　　𤣥參(各四/兩)　桔梗　　　附子　　　人參¶
　　橘皮(各三/兩)　生薑(八/兩)　　吳茱茰(八/合)¶
　右十一味㕮咀以水二斗煮取五升分為五服¶
論曰中焦如漚(漚者在胃/中如漚也)其氣起於胃中管(難經作中/口甲乙巢)¶
(源作/胃口)在上焦之後此受氣者主化水穀之味祕糟粕蒸¶
津液化為精㣲上注於肺脉乃化而為血奉以生身莫¶
貴於此故獨得行於經隧名曰榮氣主足陽明陽明之¶
<pb:KR3e0013_WYG_061-15a>¶
别號曰豐隆在外踝上去踝八寸别走太隂絡諸經之¶
脉上下絡太倉主腐熟五榖不吐不下實則生熱熱則¶
閉塞不通上下隔絶虚則生寒寒則腹痛洞泄便痢霍¶
亂主脾胃之病夫血與氣異形而同類衛氣是精血氣¶
是神故血與氣異名同類焉而脱血者無汗此是神氣¶
奪汗者無血此是精氣故人有兩死(刪繁作/一死)而無兩生¶
猶精神之氣隔絶也若虚則補於胃實則瀉於脾調其¶
中和其源萬不遺一也¶
<pb:KR3e0013_WYG_061-15b>¶
大黄瀉熱湯開關格通隔絶治中焦實熱閉塞上下不¶
通隔絶關格不吐不下腹脹膨膨喘急方¶
　　蜀大黄(切以水/一升浸)　　　　黄芩　　　澤瀉¶
　　升麻　　　芒硝(各三/兩)　羚羊角　　梔子(各四/兩)¶
　　生𤣥參(八/兩)　地黄汁(一/升)¶
　右九味㕮咀以水七升煮取二升三合下大黄更煮¶
　兩沸去滓下硝分三服¶
藍青圓治中焦熱水榖下痢方¶
<pb:KR3e0013_WYG_061-16a>¶
　　藍青汁(三/升)　黄連(八/兩)　　黄蘗(四/兩)　　烏梅肉¶
　　地膚子　　地榆　　　白术(各二/兩)　阿膠(五/兩)¶
　右八味為末以藍青汁和微火煎丸如杏仁大飲服¶
　三丸日二七月七日合大良當併手丸之¶
黄連煎治中焦寒洞泄下痢或因霍亂後瀉黄白無度¶
腹中虚痛方¶
　　黄連　　　酸石榴皮　地榆　　　阿膠(各四/兩)¶
　　黄蘗　　　當歸　　　厚朴　　　乾薑(各二/兩)¶
<pb:KR3e0013_WYG_061-16b>¶
　右八味㕮咀以水九升煮取三升去滓下阿膠更煎¶
　取烊分三服¶
治四肢不可舉動多汗洞痢方¶
　右灸大横隨年壮穴在俠臍兩邊各二寸五分¶
論曰下焦如瀆(瀆者如溝/水決洩也)其氣起下胃管别回腸注於¶
膀胱而滲入焉故水穀者常并居於胃中成糟粕而俱¶
下於大腸主足太陽灌滲津液合膀胱主出不主入别¶
於清濁主肝腎之病候也若實則大小便不通利氣逆¶
<pb:KR3e0013_WYG_061-17a>¶
不續嘔吐不禁故曰走哺若虚則大小便不止津液氣¶
絶人飲酒入胃榖未熟而小便獨先下者何蓋酒者熟¶
榖之液也其氣悍以滑故後榖入而先榖出也所以熱¶
則瀉於肝寒則補於腎也¶
柴胡通塞湯治下焦熱大小便不通方¶
　　柴胡　　　羚羊角　　黄芩　　　橘皮¶
　　澤瀉(各三/兩)　香䜴(一升/别盛)　生地黄(一/升)　芒硝(二/兩)¶
　　梔子(四/兩)　　石膏(六/兩)¶
<pb:KR3e0013_WYG_061-17b>¶
　右十味㕮咀以水一斗煮取三升去滓内芒硝分三¶
　服¶
赤石脂湯治下焦熱或下痢膿血煩悶恍惚方¶
　　赤石脂(八/兩)　烏梅(二十/枚)　梔子(十四/枚)　廩米(一/升)¶
　　白术　　　升麻(各三/兩)　乾薑(二/兩)¶
　右七味㕮咀以水一斗煮米取熟去米下藥煮取二¶
　升半分為三服¶
止嘔人參湯治下焦熱氣逆不續嘔吐不禁名曰走哺¶
<pb:KR3e0013_WYG_061-18a>¶
方¶
　　人參　　　萎蕤　　　黄芩　　　知母¶
　　茯苓(各三/兩)　生蘆根　　梔子仁　　白术¶
　　橘皮(各四/兩)　石膏(八/兩)¶
　右十味㕮咀以水九升煮取三升去滓分三服¶
香豉湯治下焦熱毒痢魚腦雜痢赤血臍下小腹絞痛¶
不可忍欲痢不出方¶
　　香豉　　　薤白(各一/升)　黄連　　　黄蘗¶
<pb:KR3e0013_WYG_061-18b>¶
　　白术　　　茜根(各三/兩)　梔子　　　黄芩¶
　　地榆(各四/兩)¶
　右九味㕮咀以水九升煮取三升分三服¶
治膀胱三焦津液下大小腸中寒熱赤白泄痢及腰脊¶
痛小便不利婦人帶下方¶
　右灸小腸輸五十壮¶
黄蘗止洩湯治下焦虚冷大小便洞泄不止方¶
　　黄蘗　　　人參　　　地榆　　　阿膠(各三/兩)¶
<pb:KR3e0013_WYG_061-19a>¶
　　黄連(五/兩)　　茯苓　　　櫸皮(各四/兩)　艾葉(一/升)¶
　右八味㕮咀以水一斗煮取三升去滓下膠消分三¶
　服¶
人參續氣湯治下焦虚寒津液不止短氣欲絶方¶
　　人參　　　橘皮　　　茯苓　　　烏梅¶
　　麥門冬　　黄耆　　　乾薑　　　芎藭(各三/兩)¶
　　吳茱茰(三/合)　桂心(二/兩)　　白术　　　厚朴(各四/兩)¶
　右十二味㕮咀以水一斗二升煮取三升分三服¶
<pb:KR3e0013_WYG_061-19b>¶
茯苓圓治下焦虚寒損腹中瘀血令人喜忘不欲聞人¶
語胷中噎塞而短氣方¶
　　茯苓　　　乾地黄　　當歸(各八/分)　甘草¶
　　乾薑　　　人參(各七/分)　黄耆(六/分)　　芎藭(五/分)¶
　　桂心(四/分)　　厚朴(三/分)　　杏仁(五十/枚)¶
　右十一味為末蜜丸如梧子初服二十丸加至三十¶
　丸為度日二清白飲下¶
伏龍肝湯治下焦虚寒損或先見血後便轉此為近血¶
<pb:KR3e0013_WYG_061-20a>¶
或利不利方¶
　　伏龍肝(五合/末)乾地黄(五兩一方/用黄蘗)　　　阿膠¶
　　牛膝(一作牛/蒡根)甘草　　　乾薑　　　黄芩¶
　　地榆(各三/兩)　髪灰(二/合)¶
　右九味㕮咀以水九升煮取三升去滓下膠煮消下¶
　髪灰分為三服¶
治下焦虚寒損或先便轉後見血此為逺血或利或不¶
利好因勞冷即發宜續斷止血方¶
<pb:KR3e0013_WYG_061-20b>¶
　　續斷　　　當歸　　　桂心　　　蒲黄¶
　　阿膠(各一/兩)　甘草(二/兩)　　乾薑¶
　　乾地黄(各四/兩)¶
　右八味㕮咀以水九升煮取三升半去滓下膠取烊¶
　下蒲黄分三服¶
當歸湯治三焦虚損或上下發泄吐唾血皆從三焦起¶
或熱損發或因酒發宜此方¶
　　當歸　　　乾薑　　　小薊　　　阿膠¶
<pb:KR3e0013_WYG_061-21a>¶
　　羚羊角　　乾地黄　　栢枝皮(各三/兩)芍藥¶
　　白术(各四/兩)　蒲黄(五/合)　　青竹茹(半/升)　伏龍肝¶
　　髪灰(一雞/子大)　黄芩　　　甘草(各二/兩)¶
　右十五味㕮咀以水一斗二升煮取三升半去滓下¶
　膠取烊次下髪灰及蒲黄分為三服¶
灸法¶
五臓六腑心腹滿腰背疼飲食吐逆寒熱徃來小便不¶
利羸瘦少氣灸三焦輸隨年壮¶
<pb:KR3e0013_WYG_061-21b>¶
腹疾腰痛膀胱寒澼飲注下灸下極輸隨年壮¶
三焦寒熱灸小腸輸隨年壮¶
三焦膀胱腎中熱氣灸水道隨年壮穴在俠屈骨相去¶
五寸(屈骨在臍下五寸屈骨端/水道俠兩邊各二寸半)¶
　¶
　¶
　¶
　備急千金要方卷六十一¶
