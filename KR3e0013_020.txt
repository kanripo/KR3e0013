# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.143827
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷二十
<pb:KR3e0013_WYG_020-1a>¶
欽定四庫全書¶
　備急千金要方卷二十　　唐　孫思邈　撰¶
　　　　　　　　　　　　宋　林億等　校正¶
　七竅病方¶
　　喉病第七(證灸方/針  法)¶
小續命湯加杏仁一兩治卒喉痺不得語(方見第/八卷中)¶
烏翣膏喉嚨者脾胃之侯若臟熱喉則腫塞神氣不通¶
服之方¶
<pb:KR3e0013_WYG_020-1b>¶
　　生烏翣(十/兩)　升麻(三/兩)　　羚羊角　　通草¶
　　芍藥(各二/兩)　薔薇根(切一/升)生地黄(切五/合)猪脂(二/斤)¶
　　艾葉(六銖生/者又佳)¶
　右九味㕮咀綿裹苦酒一升淹浸一宿内猪脂中㣲¶
　火煎取苦酒盡膏不鳴為度去滓薄綿裹膏似大杏¶
　仁内喉中細細吞之¶
治喉腫痛風毒衝心胸方¶
　　豉(一升/半)　　犀角　　　射干　　　杏仁¶
<pb:KR3e0013_WYG_020-2a>¶
　　甘草(各二/兩)　芍藥(三/兩)　　梔子(七/枚)　　升麻(四/兩)¶
　　羚羊角(一兩/半)¶
　右九味㕮咀以水九升煮取三升去滓内䜴煮一沸¶
　分三服¶
治喉腫胸脇支滿方¶
　灸尺澤百壯¶
治風毒咽水不得下及瘰&KR0659;腫方¶
　　升麻　　　芍藥(各六/兩)　射干　　　杏仁¶
<pb:KR3e0013_WYG_020-2b>¶
　　楓香　　　葛根　　　麻黄(各三/兩)　甘草(二/兩)¶
　右八味㕮咀以水八升煮取二升半分三服¶
又方以水服莨菪子末兩錢匕神良¶
治喉痺方¶
　荆瀝稍稍咽之效¶
又方燒牛角末酒服之良¶
又方臘月猪尾燒末水服之善¶
又方含雞屎白¶
<pb:KR3e0013_WYG_020-3a>¶
又方熬杏仁令黒含或末服之¶
又方巴豆去皮針線穿咽入牽出¶
又方馬藺子半升水二升煮取一升半服之¶
又方煮桃皮汁三升服之¶
又方燒荆汁服之又水三升煮荆一握取一升分三服¶
又方刺手小指爪文中出三大豆許血逐左右刺皆須¶
慎酒麫毒物¶
治喉痺及毒氣方¶
<pb:KR3e0013_WYG_020-3b>¶
　桔梗二兩水三升煮取一升頓服之¶
又方生薑二斤𢷬取汁蜜五合微火煎相和服一合日¶
五¶
又方附子一枚破作大片蜜塗灸令黄含咽汁甘盡更¶
塗灸如前法¶
又方剥大蒜塞耳鼻日二易¶
治喉痺卒不得語方¶
　濃煮桂汁服一升亦可末桂著舌下漸咽之良¶
<pb:KR3e0013_WYG_020-4a>¶
又方煮大豆汁含之無豆用䜴亦佳¶
又方以酒五合和人乳汁半升分二服¶
又方燒炊箄作灰三指撮水服之¶
又方芥子末水和傅之乾則易¶
又方商陸苦酒熬令濃熱傅之¶
又方末桂心如棗核大綿裹著舌下須臾破¶
治喉卒腫不下食方¶
　以韭一把𢷬熬傅之冷則易¶
<pb:KR3e0013_WYG_020-4b>¶
又方含上好醋口舌有瘡亦佳¶
治懸癰乗熱暴腫長方¶
　乾薑半夏等分末以少許著舌上¶
又方鹽末以筯頭張口拄之日五¶
治懸癰咽中生息肉舌腫方¶
　日出時向日張口使婦人用左裙𥚑拄其頭上七下¶
　瘥¶
又方羊蹄草煮汁口含之¶
<pb:KR3e0013_WYG_020-5a>¶
又方鹽䜴和塗之良¶
又方取四五歲小兒尿合鹽含之¶
凡喉痺深腫連頓吐氣數者名馬喉痺治之之方¶
　馬銜一具水二升煮取一升分三服¶
又方氊中蒼耳三七枚燒末水服之¶
又方馬鞭草根一握勿中風截去兩頭𢷬取汁服之良¶
又方燒榖奴灰酒服之立破¶
母薑酒咽門者肝膽之候若臟熱咽門則塞而氣閉若¶
<pb:KR3e0013_WYG_020-5b>¶
腑寒咽門則破而聲嘶此證宜服之乃效¶
　　母薑汁(二/升)　酥　　　　牛髓　　　油(各一/升)¶
　　桂心　　　秦椒(各一/兩)　防風(一兩/半)　芎藭¶
　　獨活(各一兩/六銖)¶
　右九味為末内薑汁中煎取相淹濡下髓酥油等令¶
　調微火三上三下煎平旦温清酒一升下二合膏即¶
　細細吞之日三夜一¶
又方丹參　　　升麻　　　雄黄　　　杏仁¶
<pb:KR3e0013_WYG_020-6a>¶
　　鬼臼　　　甘草　　　射干(各一/兩)　麝香(半/兩)¶
　右八味為末以蜜丸如梧子飲下一丸加至五丸日¶
　三酒服亦佳咽痛失聲不利用之良¶
治咽傷語聲不徹方¶
　　酒　　　　酥(各一/升)　　乾薑(二兩/半末)　通草¶
　　桂心　　　石菖蒲(各二/兩)¶
　右六味合和服一匕日三¶
又方酒　　　　酥(各一/升)　　乾薑末(十/兩)¶
<pb:KR3e0013_WYG_020-6b>¶
　右三味以酒二合酥一匕薑末二匕相和服日三食¶
　後服亦治肺痛¶
治啞塞欬𠻳方¶
　　桂心(六/銖)　　杏仁(十八/銖)¶
　右二味為末蜜丸如杏仁大含之細細咽汁日夜勿¶
　絶¶
治咽痛逆氣不能食方¶
　麻子一升熬令黒以酒一升淋取汁空心一服一升¶
<pb:KR3e0013_WYG_020-7a>¶
　漸至二升多汗好覆勿觸風冷此方兼理産婦及丈¶
　夫中風如角弓反張口噤不開大驗與紫湯氣力同¶
治卒咽痛方¶
　懸木枸燒末水服方寸匕日三¶
又方燒炊箄一枚漿水服方寸匕¶
治卒風咽腫面腫方¶
　杏仁末和雞子黄更𢷬傅上乾復易之七八度若腫¶
　汁出煮醋和伏龍肝傅乾更易之¶
<pb:KR3e0013_WYG_020-7b>¶
治尸咽方¶
　燒履鼻繩為灰暖水服之¶
又方燒麻子脂服之良¶
治咽喉不利下氣方¶
　　射干　　　杏仁　　　人參　　　附子¶
　　桂心(各一/兩)¶
　右五味末蜜丸如指大含一丸稍稍咽之令藥味相¶
　接¶
<pb:KR3e0013_WYG_020-8a>¶
治咽喉中痛癢吐之不出咽之不入似得蠱毒方¶
　含生薑五十日瘥¶
又方以青布裹麻黄燒以竹筒盛煙熏咽中¶
　　耳病第八(方/)¶
治腎熱背急攣痛耳膿血出或生肉塞之不聞人聲方¶
　　磁石　　　白术　　　牡蠣(各五/兩)　甘草(一/兩)¶
　　蔥白　　　生地黄汁(各一/升)　　　　芍藥(四/兩)¶
　　大棗(十五/枚)　生麥門冬(六/兩)¶
<pb:KR3e0013_WYG_020-8b>¶
　右九味㕮咀以水九升煮取三升分三服¶
治腎熱面黒目白腎氣内傷耳鳴吼閙短氣四肢疼痛¶
腰背相引小便黄赤方¶
　　白术(五/兩)　　生薑(六/兩)　　𤣥參(四/兩)　　澤瀉(二/兩)¶
　　淡竹葉(切二/升)芍藥　　　茯苓(各三/兩)¶
　　羊腎一具(治如/食法)　　　　生地黄(切一/升)¶
　右九味㕮咀以水二升煮羊腎竹葉取一斗去滓澄¶
　之下藥煮取三升分三服不已日三更服一劑¶
<pb:KR3e0013_WYG_020-9a>¶
治腎熱耳膿血出溜日夜不止方¶
　　鯉魚腦(一/枚)　鯉魚腸一具(洗細/切)　　　鯉魚鮓(三/斤)¶
　　烏麻子(熬令香/一升)¶
　右四味先𢷬麻子碎次下餘藥𢷬為一家内器中㣲¶
　火熬暖布裹薄耳得兩食頃開之有白蟲出更作藥¶
　若兩耳並膿出用此為一劑以薄兩耳若止一耳分¶
　藥為兩劑不過三薄便瘥慎風冷¶
治腎虚寒腰脊苦痛隂陽微弱耳鳴焦枯方¶
<pb:KR3e0013_WYG_020-9b>¶
　　生地黄汁(二/升)羊腎一具(灸/)白术　　　麥麴(各一/斤)¶
　　甘草　　　乾薑　　　地骨皮(各八/兩)桂心¶
　　杜仲　　　黄耆(各四/兩)　當歸　　　五味子(各三/兩)¶
　　白蜜　　　生天門冬汁(各三/升)¶
　右十四味為末内盆中取前三物汁和研微火上暖¶
　盆取熱更研日曝乾常研令離盆酒服方寸匕日再¶
治耳聾鳴汁出皆由腎寒或一二十年不瘥之方¶
　　柘根(三十/斤)　菖蒲(切五斗各用水一石/取五斗去滓澄清)¶
<pb:KR3e0013_WYG_020-10a>¶
　　故鐵(三十斤燒赤水五斗/浸三宿去鐵澄清)¶
　右三味合一石五斗用米二石并麴二斗釀如常法¶
　酒熟一月封頭開清用磁石噏鐵者三斤𢷬為末内¶
　酒中浸三宿飲之日夜飲常取小醉而眠取聞人語¶
　乃止藥¶
又方服天門冬酒百日瘥方見别卷¶
又方礬石少許以生菖蒲根汁和㸃入耳中¶
治勞聾氣聾風聾虚聾毒聾久聾耳鳴方¶
<pb:KR3e0013_WYG_020-10b>¶
　　山茱萸　　乾薑　　　巴㦸天　　芍藥¶
　　澤瀉　　　桂心　　　莵絲子　　黄耆¶
　　乾地黄　　逺志　　　蛇床子　　石斛¶
　　當歸　　　細辛　　　蓯蓉　　　牡丹¶
　　人參　　　甘草　　　附子　　　茯苓(各二/兩)¶
　　菖蒲(一/兩)　　羊腎(二/枚)　　防風(一兩/半)¶
　右二十三味為末蜜丸如梧子食後服十五丸日三¶
　加至三四十丸止皆緣腎虚耳故作補腎方又作薄¶
<pb:KR3e0013_WYG_020-11a>¶
　利丸竅藥即瘥¶
治耳聾方¶
　　巴豆　　　杏仁(各七/枚)　印成鹽(兩/顆)¶
　　生地黄(極粗者長/一寸半)　　　頭髮(如雞子/大燒灰)¶
　右五味治下篩以綿薄裹内耳中一日一夜若小損¶
　即去之直以物塞耳耳中黄水及膿出漸漸有效不¶
　得更著不著一宿後更内一日一夜還去之依前¶
又方萆麻仁(五/合)　杏仁　　　菖蒲　　　磁石¶
<pb:KR3e0013_WYG_020-11b>¶
　　桃仁　　　石鹽　　　通草(各三/分)　巴豆(一/分)¶
　　附子(二/分)　　薫陸香　　松脂(各十/分)　蠟(八/分)¶
　右十二味先𢷬草石令細别研諸仁如脂内松脂蠟¶
　合𢷬數千杵令可丸乃止以如棗核大綿裹塞耳一¶
　日四五度出之轉捻不過之四日易之¶
又方磁石(四/兩)　　天門冬　　地骨皮　　生薑(各三/兩)¶
　　山茱萸　　土𤓰根　　牡荆子　　茯苓¶
　　菖蒲　　　芎藭　　　枳實　　　白芷¶
<pb:KR3e0013_WYG_020-12a>¶
　　橘皮　　　甘草(各二/兩)　竹瀝(二/升)¶
　右十五味㕮咀以水八升煮減半内瀝煮取二升五¶
　合分三服五日一劑三者乃著散内耳中如後方¶
又方磁石(四/兩)　　石菖蒲　　白斂　　　牡丹¶
　　山茱萸　　牛膝　　　土𤓰根(各二/兩)¶
　右七味治下篩綿裹塞耳日一易之仍服大三五七¶
　散佳方見别卷¶
又方蠟　　　　松脂　　　薫陸香　　萆麻¶
<pb:KR3e0013_WYG_020-12b>¶
　　石鹽　　　亂髪灰¶
　右六味等分為末作丸綿裹塞耳時易之瘥止¶
又方巴豆(十四/枚)　成鍊松脂(半/兩)¶
　右二味合治丸如黍米大綿裹以簮頭著耳中日一¶
　易藥如硬微火灸之以汁出乃愈大效¶
又方防風　　　菖蒲　　　細辛　　　附子¶
　　芎藭(各六/銖)　雄鯉魚腦(二/枚)¶
　右六味㕮咀以魚腦合煎三上三下以膏香為成濾¶
<pb:KR3e0013_WYG_020-13a>¶
　去滓冷以一棗核灌耳中以綿塞之(古今録驗用療/風聾久耳中鳴)¶
　(者以當歸代防風/以白芷代芎藭用)¶
又方竹筒盛鯉魚腦炊飯處蒸之冷烊注于耳中¶
又方菖蒲附子各等分為末以麻油和以綿裹内耳中¶
(廣濟方以撩耳卒痛欲死/者崔氏以苦酒和塞耳)¶
又方燒鐵令赤投酒中飲之仍以磁石塞耳中日一易¶
夜去之旦别著¶
又方萆麻一百顆(去/皮)　　　　大棗十五枚(去皮/核)¶
<pb:KR3e0013_WYG_020-13b>¶
　右二味熟𢷬丸如杏仁大内耳中二十日即瘥¶
又方芥子𢷬碎以男兒乳和綿裹内之¶
又方取柴胡苖汁灌耳中再度瘥¶
又方作一坑可容二升許著炭火其中坑似窖形以塼¶
覆口上塼上作一孔子容小指塼孔上著地黄一升以¶
木盆覆之以泥泥盆下勿洩盆底上鑚一小孔可容筯¶
其孔上著三重布以耳孔當盆上薫久若悶去黄水髪¶
裹鹽塞之不過二三度神效¶
<pb:KR3e0013_WYG_020-14a>¶
又方𢷬䜴作餅填耳内以地黄長五六分削一頭令尖¶
内耳中與䜴餅底齊餅上著揪葉蓋之剜一孔如筯頭¶
透餅于上灸三壯¶
又方作泥餅子厚薄如餛飩皮覆耳上四邊勿令洩氣¶
當耳孔上以草刺泥餅穿作一小孔于上以艾灸之百¶
壯候耳中痛不可忍即止側耳瀉却黄水出盡即瘥當¶
灸時若泥乾數易之¶
又方酒三升碎牡荆子二升浸七日去滓任性服盡雖¶
<pb:KR3e0013_WYG_020-14b>¶
三十年久聾亦瘥¶
又方截箭簳二寸内耳中以麫擁四畔勿令洩氣灸筒¶
上七壯¶
又方硫黄雄黄各等分為末綿裹内耳中數日聞人語¶
聲¶
又方以綿裹蛇膏塞耳神良¶
又方淳酢微火煎附子一宿削令可入耳以綿裹塞耳¶
良¶
<pb:KR3e0013_WYG_020-15a>¶
又方礬石　　　甘草　　　菖蒲　　　當歸¶
　　細辛　　　防風　　　芎藭　　　白芷¶
　　烏賊骨　　附子　　　皂莢(各半/兩)　巴豆(十四/枚)¶
　右十二味薄切三升酢漬一宿以不中水雞膏九合¶
　煎三上三下以巴豆黄膏成去滓内雄黄末攪調取¶
　棗核大瀝耳中綿塞之日三易¶
又方桂心(十八/銖)　野葛(六/銖)　　成煎雞肪(五/兩)¶
　右三味㕮咀於銅器中微火煎三沸去滓宻貯勿泄¶
<pb:KR3e0013_WYG_020-15b>¶
　以葦筒盛如棗核大火灸令少熱欹卧傾耳灌之如¶
　此十日盯矃自出大如指長一寸久聾不過三十日¶
　以髪裹膏深塞莫使泄氣五日乃出之(千金翼云治/二十年耳聾)¶
治耳聾乾盯矃不可出方¶
　𢷬自死白項蚯蚓安蔥葉中用麫封頭蒸令熟並化¶
　為水以汁滴入耳中滿即止不過數度即挑易出瘥¶
　後髪裹鹽塞之(肘後以療蜒/蚰入耳立效)¶
又方取酢三年者灌之最良次用綿塞半日許必有物¶
<pb:KR3e0013_WYG_020-16a>¶
出¶
赤膏治耳聾齒痛方¶
　　桂心　　　大黄　　　白术　　　細辛¶
　　芎藭(各一/兩)　乾薑(二/兩)　　丹參(五/兩)　　蜀椒(一/升)¶
　　巴豆(十/枚)　　大附子(二/枚)¶
　右十味㕮咀以苦酒二升浸一宿内成煎猪肪三斤¶
　火上煎三上三下藥成去滓可服可摩耳聾者綿裹¶
　内耳中齒冷痛則著齒間諸痛皆摩若中有病以酒¶
<pb:KR3e0013_WYG_020-16b>¶
　和服如棗許大咽喉痛取棗核大吞之¶
治卒耳聾方¶
　　細辛　　　菖蒲(各六/銖)　杏仁　　　麴末(各十/銖)¶
　右四味和𢷬為丸乾即著少猪脂取如棗核大綿裹¶
　内耳中日一易小瘥二日一易夜去旦塞之¶
治三十年久聾方¶
　故鐵三十斤以水七斗浸三宿取汁入麴釀米七斗¶
　如常造酒法候熟取磁石一斤研末浸酒中三日乃¶
<pb:KR3e0013_WYG_020-17a>¶
　可飲取醉以綿裹磁石内耳中好覆頭卧酒醒去磁¶
　石即瘥¶
治耳聾有膿散方¶
　　附子(一/兩)　　禹餘粮(六/銖)　伏龍肝　　龍骨¶
　　釡底墨　　烏賊骨(各半/兩)¶
　右六味為末取如皂筴子大綿裹内耳中日一易取¶
　瘥不瘥者有蟲加麝香一豆大¶
治耳聾有膿不瘥有蟲方¶
<pb:KR3e0013_WYG_020-17b>¶
　　酢(三/合)　　　鯉魚腸(一具/切)¶
　右二味和𢷬帛裹内耳中兩食頃當悶痛有白蟲著¶
　藥去之更入新者蟲盡乃止其藥去蟲還可用¶
又方先以紙纏去耳中汁次以礬石末粉耳中㳄以石¶
鹽末粉其上食久乃起不過再度永瘥¶
又方𢷬桂和鯉魚腦内耳中不過三四度瘥¶
治耳鳴聾方¶
　　當歸　　　細辛　　　芎藭　　　防風¶
<pb:KR3e0013_WYG_020-18a>¶
　　附子　　　白芷(各六/銖)¶
　右六味為末以鯉魚腦八兩合煎三上三下膏成去¶
　滓取棗核大灌耳中且以綿塞耳孔¶
治耳鳴水入方¶
　　附子　　　礬石(各六/銖)　甘草(二十/銖)　通草¶
　　細辛　　　桂心(各十/八銖)　菖蒲(一/兩)　　獨活(一兩/半)¶
　右八味為末以白鵝脂半合稍稍和取如棗核大綿¶
　裹内耳中日三旋旋和用(一本用蔥/涕半合)¶
<pb:KR3e0013_WYG_020-18b>¶
治耳鳴如流水聲不治久成聾者方¶
　掘生烏頭乘濕削如棗核大内耳中日一易不過三¶
　日愈亦療癢及卒風聾病¶
治聤耳出膿汁方¶
　　礬石　　　黄連　　　烏賊骨　　赤石脂¶
　右四味各等分為末以綿裹如棗核大内耳中日三¶
　(小品不用赤石脂姚氏加/龍骨一兩千金翼同姚氏)¶
治聤耳痛膿血出方¶
<pb:KR3e0013_WYG_020-19a>¶
　取釡月下灰薄耳中日三次易換每換以箆子去之¶
　再著取瘥止¶
治䁎耳方¶
　取桃仁熟𢷬以舊緋絹裹内耳中日三易以瘥為度¶
治底耳方¶
　取黄礬燒綿裹内耳中不過三二日愈或以葦管吹¶
　耳中(肘後以療耳/卒腫出膿)¶
治百蟲入耳方¶
<pb:KR3e0013_WYG_020-19b>¶
　末蜀椒一撮以酢半升調灌耳中行二十步即出¶
又方火熨桃葉捲之取塞耳立出¶
又方取車轄脂傅耳孔蟲自出(肘後以療/聤耳膿血)¶
又方以葱涕灌耳中蟲即出亦治耳聾¶
治蜈蚣入耳方¶
　灸猪肉令香掩耳即出¶
治蚰蜒入耳方¶
　炒胡麻𢷬碎以葛袋盛傾耳枕之即出¶
<pb:KR3e0013_WYG_020-20a>¶
又方以牛酪灌之滿耳即出出當半消若入腹中空腹¶
食好酪一二升即化為黄水而出不盡更服用之神效¶
(千金翼/作牛乳)¶
治耳中有物不可出方¶
　以弓弦從一頭令散傅好膠拄耳中物上停之令相¶
　著徐徐引出¶
　¶
　¶
<pb:KR3e0013_WYG_020-20b>¶
　¶
　¶
　¶
　¶
　¶
　¶
　¶
　備急千金要方卷二十¶
