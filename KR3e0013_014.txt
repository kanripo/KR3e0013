# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.035826
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷十四
<pb:KR3e0013_WYG_014-1a>¶
欽定四庫全書¶
　備急千金要方卷十四　　唐　孫思邈　撰¶
　　　　　　　　　　　　宋　林億等　校正¶
　少小嬰孺方¶
　　小兒雜病第九(方法/灸)¶
治小兒臍中生瘡方¶
　桑汁傅乳上使兒飲之¶
又方飲羖羊乳及血¶
<pb:KR3e0013_WYG_014-1b>¶
治小兒風臍遂作惡瘡歴年不瘥方¶
　取東壁上土傅之大佳若汁不止燒蒼耳子粉之¶
又方乾蠐螬蟲末粉之不過三四度瘥¶
治小兒臍不合方¶
　取車轄脂燒灰日一傅之¶
又方燒蜂房灰為末傅之¶
治小兒臍中生瘡方¶
　燒甑帶灰和膏傅之¶
<pb:KR3e0013_WYG_014-2a>¶
治小兒臍赤腫方¶
　　杏仁(半/兩)　　猪頰車髓(十八/銖)¶
　右二味先研杏仁如脂和髓傅臍中腫上¶
白石脂散治小兒臍汁不止兼赤腫方¶
　以白石脂細研熬令微暖以粉臍瘡日三四度¶
治小兒鵝口不能飲乳方¶
　鵝屎汁瀝兒口中¶
又方黍米汁塗之¶
<pb:KR3e0013_WYG_014-2b>¶
又方取小兒父母亂髮淨洗纒桃枝沾取井花水東向¶
向日以髮拭口中得口中白乳以置水中七過瀝洗三¶
朝作之¶
治小兒心熱口為生瘡重舌鵝口方¶
　柘根剉五升無根弓材亦佳以水五升煮取二升去¶
　滓更煎取五合細細傅之數次良¶
治口瘡白漫漫方¶
　先以父淨髮拭口次取桑汁塗之¶
<pb:KR3e0013_WYG_014-3a>¶
治重舌舌强不能收唾方¶
　鹿角末如大豆許安舌下日三四度亦治小兒不能¶
　乳¶
又方取蛇蛻燒末以雞毛蘸醇醋㸃藥掠舌下愈¶
治小兒重舌方¶
　取田中蜂房燒灰酒和塗喉下愈¶
又方衣魚塗舌上¶
又方竈月下黄土末苦酒和塗舌上¶
<pb:KR3e0013_WYG_014-3b>¶
又方二家屠肉切令如指大摩舌上兒立能啼¶
又方赤小豆末醋和塗舌上¶
又方燒簸箕灰傅舌下¶
又方黄蘗以竹瀝漬取細細㸃舌上良¶
治重舌方¶
　灸行間隨年壯穴在足大趾岐中¶
　又灸兩足外踝上三壯¶
治小兒舌上瘡方¶
<pb:KR3e0013_WYG_014-4a>¶
　蜂房燒灰屋間塵各等分和匀傅之¶
又方桑白汁塗乳與兒飲之¶
又方羊蹄骨中生髓和胡粉傅之¶
治舌腫强滿方¶
　滿口含糖醋良¶
又方飲羖羊乳即瘥¶
治小兒口瘡不得吮乳方¶
　　大青(十八/銖)　黄連(十二/銖)¶
<pb:KR3e0013_WYG_014-4b>¶
　右二味㕮咀以水三升煮取一升二合一服一合日¶
　再夜一¶
又方¶
　　蜜二升　　甘草(如指大/三寸)臘月猪脂(一/斤)¶
　右三味合煎相得含如棗大稍稍咽之日三¶
又方礬石如雞子大置醋中塗兒足下二七遍愈¶
治小兒燕口兩吻生瘡方¶
　燒髮灰和猪脂傅之¶
<pb:KR3e0013_WYG_014-5a>¶
治小兒口下黄肌瘡方¶
　取羖羊髭燒作灰和臘月猪脂傅之角亦可用¶
治口傍惡瘡方¶
　　亂髮灰　　胡絮灰　　黄連　　　乾薑¶
　右四味等分為散以粉瘡上不過三遍¶
治口噤赤者心噤白者肺噤方¶
　雞屎白棗大綿褁以水一合煮二沸分再服¶
治小兒口噤方¶
<pb:KR3e0013_WYG_014-5b>¶
　　鹿角粉　　大豆末¶
　右二味等分和乳塗乳上飲兒¶
又方¶
　　驢乳　　　猪乳(各二/升)¶
　右二味合煎得一升五合服如杏仁許三四服瘥¶
雀屎圓治小兒卒中風口噤不下一物方¶
　雀屎如麻子丸之飲下即愈大良雞屎白亦佳¶
治小兒口中涎出方¶
<pb:KR3e0013_WYG_014-6a>¶
　以白羊屎内口中¶
又方以東行牛口中沫塗口中及頥上又桑白汁塗之¶
瘥¶
治小兒卒毒腫著喉頸肚熱妨乳方¶
　　升麻　　　射干　　　大黄(各一/兩)¶
　右三味㕮咀以水一升五合煮取八合一歲兒分三¶
　服以滓薄腫上冷更暖以薄大兒以意加之¶
升麻湯治小兒喉痛若毒氣盛便咽塞并治大人咽喉¶
<pb:KR3e0013_WYG_014-6b>¶
不利方¶
　　升麻　　　生薑　　　射干(各二/兩)　橘皮(一/兩)¶
　右四味㕮咀以水六升煮取二升去滓分三服¶
治小兒喉痺腫方¶
　魚膽二七枚以和竈底土塗之瘥¶
治小兒喉痺方¶
　　桂心　　　杏仁(各半/兩)¶
　右二味為末以綿裹如棗大含咽汁¶
<pb:KR3e0013_WYG_014-7a>¶
治小兒解顱方¶
　熬蛇蛻皮為末和猪頰車中髓傅頂上日三四度¶
又方猪牙頰車髓傅顖上瘥¶
治小兒腦長解顱不合羸瘦色黄至四五歲不能行半¶
夏熨方¶
　　半夏　　　生薑　　　芎藭(各一/升)　細辛(三/兩)¶
　　桂心(一/尺)　　烏頭(十/枚)¶
　右六味㕮咀以醇苦酒五升漬之晬時煮三沸絞去¶
<pb:KR3e0013_WYG_014-7b>¶
　滓以綿一片浸藥中適寒温以熨顖上冷更温之復¶
　熨如前朝暮各三四熨乃止二十日可愈¶
治小兒解顱用生蟹足傅方¶
　　生蟹足　　白斂(各半/兩)¶
　右二味𢷬末以乳汁和傅顱上立愈¶
治小兒解顱細辛傅方¶
　　細辛　　　桂心(各半/兩)　乾薑(十八/銖)¶
　右三味為末以乳汁和傅顱上乾復傅之兒面赤即¶
<pb:KR3e0013_WYG_014-8a>¶
　愈¶
治小兒顖開不合方¶
　　防風(一兩/半)　栢子仁　　白芨(各一/兩)¶
　右三味為末以乳和傅顖上日一十日知二十日愈¶
又方取猪牙車骨煎取髓傅顖上愈¶
小兒顖䧟方¶
　灸臍上下各半寸及鳩尾骨端又足太隂各一壯¶
治小兒狐疝傷損生㿗方¶
<pb:KR3e0013_WYG_014-8b>¶
　　桂心(十八/銖)　白术(一兩十/八銖)地膚子(二兩/半)¶
　右三味為末以蜜和丸白酒服如小豆七丸日三(亦/治)¶
　(大/人)¶
又方¶
　　芍藥　　　茯苓(各十/八銖)　防葵(一作/防風)　大黄(各半/兩)¶
　　半夏　　　桂心　　　蜀椒(各六/銖)¶
　右七味為末蜜和服如大豆一丸日五服可加至三¶
　丸¶
<pb:KR3e0013_WYG_014-9a>¶
五等圓治小兒隂偏大又卵核堅㿗方¶
　　黄蘗　　　香䜴　　　牡丹　　　防風¶
　　桂心(各二/兩)¶
　右五味為末蜜丸如大豆兒三歲飲服五丸加至十¶
　丸兒小以意酌量著乳頭上服之¶
治小兒卵腫方¶
　取雞翅六莖燒灰服之隨卵左右取翮(古今録驗云/治隂大如斗)¶
治小兒氣㿗方¶
<pb:KR3e0013_WYG_014-9b>¶
　　土𤓰根　　芍藥　　　當歸(各一/兩)¶
　右三味㕮咀以水二升煎取一升服五合日二¶
又方三月上除日取白頭翁根𢷬碎隨偏處傅之一宿¶
作瘡二十日愈¶
治氣㿗方¶
　灸足厥隂大敦左灸右右灸左各一壯¶
治小兒隂瘡方¶
　以人屎灰傅之又狗屎灰傅之又狗骨灰傅之又馬¶
<pb:KR3e0013_WYG_014-10a>¶
　骨末傅之¶
治小兒岐股間連隂囊生瘡汁出先癢後痛十日五日¶
自瘥或一月或半月復發連年不瘥者方¶
　灸瘡搔去痂帛拭令乾以蜜傅更溲麫作燒餅熟即¶
　以餳塗餅上熨之冷即止再度瘥¶
治小兒隂腫方¶
　狐莖炙𢷬末酒服之¶
又方灸大敦七壯¶
<pb:KR3e0013_WYG_014-10b>¶
又方斫桑木白汁塗之¶
又方𢷬蕪菁薄上¶
又方𢷬垣衣傅之又以衣中白魚傅之¶
又方猪屎五升水煮沸布裹安腫上¶
治小兒隂瘡方¶
　取狼牙濃煮汁洗之¶
又方黄連胡粉等分以香脂油和傅之¶
治小兒核腫壯熱有實方¶
<pb:KR3e0013_WYG_014-11a>¶
　　青木香　　甘草　　　石膏　　　甘遂(各十/八銖)¶
　　麝香(三/銖)　　大黄　　　前胡(各一/兩)　黄芩(半/兩)¶
　右八味㕮咀以水七升煮取一升九合毎服三合日¶
　四夜二¶
鼈頭圓治小兒積冷久不瘥後餘脫肛不瘥腹中冷肛¶
中疼痛不得入者方¶
　　死鼈頭(二枚灸/令焦)　　　　磁石(四/兩)　　桂心(三/兩)¶
　　小蝟皮(一枚炙/令焦)¶
<pb:KR3e0013_WYG_014-11b>¶
　右四味為末蜜丸如大豆兒三歲至五歲服五丸至¶
　十丸日三兒年大以意加之¶
小兒脫肛方¶
　灸頂上旋毛中三壯即入又灸尾翠骨三壯又灸臍¶
　中隨年壯¶
治小兒疳濕瘡方¶
　鐵衣著下部中即瘥¶
又方灸第十五椎俠脊兩傍七壯未瘥加七壯¶
<pb:KR3e0013_WYG_014-12a>¶
治小兒疳瘡方¶
　以猪脂和胡粉傅之五六度¶
又方嚼麻子傅之日六七度¶
又方羊膽二枚和醬汁於下部灌之猪脂亦佳¶
治濕瘡方¶
　濃煮地榆汁洗浴毎日二度¶
治小兒久痢膿濕&KR0630;方¶
　艾葉五升以水一斗煮取一升半分為三服¶
<pb:KR3e0013_WYG_014-12b>¶
除熱結腸圓斷小兒熱下黄赤汁沫及魚腦雜血肛中¶
瘡爛坐&KR0630;生蟲方¶
　　黄連　　　蘗皮　　　苦參　　　鬼臼¶
　　獨活　　　橘皮　　　芍藥　　　阿膠(各半/兩)¶
　右八味為末以藍汁及蜜丸如小豆日服五丸至十¶
　丸(冬無藍汁可用藍/子一合春蜜和丸)¶
治小兒蚘蟲方¶
　削楝木上蒼皮以水煮取汁飲之量大小多少為此¶
<pb:KR3e0013_WYG_014-13a>¶
　有小毒¶
治小兒羸瘦有蚘蟲方¶
　雚蘆二兩以水一升米二合煮取米熟去滓與服¶
又方萹蓄三兩水一升煮取四合分服之𢷬汁服亦佳¶
又方¶
　　桃白皮(三/兩)　東引吳茱萸根白皮(四/兩)¶
　右二味㕮咀以酒一升二合漬之一宿漸與服取瘥¶
又方取猪膏服之(一云治/蟯蟲)¶
<pb:KR3e0013_WYG_014-13b>¶
又方𢷬槐子内下部中瘥為度(一云治/蟯蟲)¶
又方楝實一枚内孔中(一云治/蟯蟲)¶
治寸白蟲方¶
　東行石榴皮一把水一升煮取三合分服¶
又方桃葉𢷬絞取汁服之¶
治小兒三蟲方¶
　　雷丸　　　芎藭¶
　右二味各等分為末服一錢七日三¶
<pb:KR3e0013_WYG_014-14a>¶
治大便竟出血方¶
　鼈頭一枚炙令黄黒為末以飲下五分匕多少量兒¶
　大小日三服¶
又方燒車釭一枚令赤内一升水中分二服¶
又方燒甑帶末傅乳頭上令兒飲之¶
治小兒尿血方¶
　燒鵲巢灰井花水服之亦治夜尿牀¶
又方尿血灸第七椎兩傍各五寸隨年壯¶
<pb:KR3e0013_WYG_014-14b>¶
治小兒遺尿方¶
　　瞿麥　　　石韋　　　龍膽　　　皂莢¶
　　桂心(各半/兩)　雞腸草　　人參(各一/兩)　車前子(一兩/六銖)¶
　右八味為末蜜丸毎食後服如小豆大五丸日三加¶
　至六七丸¶
又方小豆葉𢷬汁服¶
又方燒雞腸為末漿水服方寸匕日三一云面北斗服¶
又方灸臍下一寸半隨年壯　又灸大敦三壯亦治尿¶
<pb:KR3e0013_WYG_014-15a>¶
血¶
地膚子湯治小兒熱毒入膀胱中忽患小便不通欲小¶
便則澁痛不出出少如血須臾復出方¶
　　地膚子　　瞿麥　　　知母　　　黄芩¶
　　枳實　　　升麻　　　葵子　　　猪苓(各六/銖)¶
　　通草　　　海藻　　　橘皮(各三/銖)　大黄(十八/銖)¶
　右十二味㕮咀以水三升煮取一升一日至七日兒¶
　服一合為三服八日至十五日兒一合半為三服十¶
<pb:KR3e0013_WYG_014-15b>¶
　六日至二十日兒二合為三服四十日兒以此為準¶
　五十日已上七歲已下以意加藥益水¶
治小兒淋方¶
　車前子一升水二升煮取一升分服¶
又方煮冬葵子汁服之¶
又方取蜂房亂髮燒灰以水服一錢匕日再¶
治小兒小便不通方¶
　　車前草(切一/升)小麥(一/升)¶
<pb:KR3e0013_WYG_014-16a>¶
　右二味以水二升煮取一升二合去滓煮粥服日三¶
　四¶
又方冬葵子一升以水二升煮取一升分服入滑石末¶
六銖¶
治小兒㿗方¶
　蜥蜴一枚燒末酒服之¶
治小兒吐血方¶
　燒蛇蛻皮末以乳服之并治重舌¶
<pb:KR3e0013_WYG_014-16b>¶
又方取油三分酒一分和之分再服¶
治小兒鼻塞生息肉方¶
　　通草　　　細辛(各一/兩)¶
　右二味𢷬末取藥如豆著綿纒頭内鼻中日二¶
治小兒鼻塞不通濁涕出方¶
　　杏仁(半/兩)　　蜀椒　　　附子　　　細辛(各六/銖)¶
　右四味㕮咀以醋五合漬藥一宿明日以猪脂五合¶
　煎令附子色黄膏成去滓了更以塗絮導鼻孔中日¶
<pb:KR3e0013_WYG_014-17a>¶
　再兼摩頂¶
治小兒聤耳方¶
　末石硫黄以粉耳中日一夜一¶
治小兒耳瘡方¶
　燒馬骨灰傅之¶
又方燒雞屎白筒中吹入¶
治小兒齒落久不生方¶
　以牛屎中大豆二七枚小開豆頭以注齒根處數度¶
<pb:KR3e0013_WYG_014-17b>¶
　即生¶
又方取雄鼠屎二七枚以一屎拭一齒根處盡此上二¶
十一日即生雄鼠屎頭尖¶
治小兒四五歲不語方¶
　末赤小豆酒和傅舌下¶
又方灸足兩踝各三壯¶
治小兒數歲不能行方¶
　取葬家未開户盜食來以哺之日三便起行¶
<pb:KR3e0013_WYG_014-18a>¶
治小兒不能乳方¶
　雀屎四枚為末著乳頭飲兒兒大十枚¶
蒲黄湯治小兒落床墮地如有瘀血腹中隂隂寒熱不¶
肯乳哺但啼哭呌喚方¶
　　蒲黄　　　麥門冬　　大黄　　　黄芩(各十/銖)¶
　　甘草(八/銖)　　芒硝(七/銖)　　黄連(十二/銖)¶
　右七味㕮咀以水二升煮取一升去滓内芒硝分三¶
　服消息視兒羸瘦半之大小便血即愈忌冷食¶
<pb:KR3e0013_WYG_014-18b>¶
治小兒食不知饑飽方¶
　鼠屎二七枚燒為末服之¶
治小兒食土方¶
　取肉一斤䋲繫曳地行數里勿洗火炙與食¶
治小兒噦方¶
　　生薑汁　　牛乳(各五/合)¶
　右二味煎取五合分為二服¶
又方取牛乳一升煎取五合分五服¶
<pb:KR3e0013_WYG_014-19a>¶
治小兒疰方¶
　竈中灰鹽等分相和熬熨之¶
治小兒悞吞鍼方¶
　取磁石如棗核大或吞或含其針立出¶
治小兒悞吞鐵物等方¶
　艾蒿一把剉以水五升煮取一升服之即下¶
治小兒蠷螋咬遶腹匝即死方¶
　𢷬蒺藜葉傅之無葉子亦可¶
<pb:KR3e0013_WYG_014-19b>¶
又方取鷰窠中土猪脂和傅之乾即易之¶
　¶
　¶
　¶
　¶
　¶
　¶
　備急千金要方卷十四¶
