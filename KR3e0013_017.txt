# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.094656
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷十七
<pb:KR3e0013_WYG_017-1a>¶
欽定四庫全書¶
　備急千金要方卷十七　　唐　孫思邈　撰¶
　　　　　　　　　　　　宋　林億等　校正¶
　七竅病方¶
　　口病第三(論法方/灸)¶
論曰凡患口瘡及齒禁油麫酒醬酸酢鹹膩乾棗瘥後¶
仍須慎之若不久慎尋手再發發即難瘥薔薇根角蒿¶
為口瘡之神藥人不知之也¶
<pb:KR3e0013_WYG_017-1b>¶
治口中面上息肉轉大方¶
　以刀決潰去膿血即愈¶
治口中瘡久不瘥入胸中並生瘡三年已上不瘥者方¶
　濃煎薔薇根汁含之又稍稍咽之日三夜一冬用根¶
　夏用莖葉¶
又方角蒿灰傅之一宿知二宿瘥有汁吐之不得咽也¶
治口瘡不歇方¶
　　牛膝　　　生蘘荷根(各三/兩)　　　　黄蘗(一/兩)¶
<pb:KR3e0013_WYG_017-2a>¶
　右三味㕮咀以綿裹酒三升漬一宿微火煎一兩沸¶
　細細含之¶
升麻煎治膀胱熱不已口舌生瘡咽腫方¶
　　升麻　　　𤣥參　　　薔薇根白皮¶
　　射干(各四/兩)　大青　　　黄蘗(各三/兩)　蜜(七/合)¶
　右七味㕮咀以水七升煮取一升五合去滓下蜜更¶
　煎兩沸細細含咽之¶
治口數生瘡連年不瘥方¶
<pb:KR3e0013_WYG_017-2b>¶
　　薔薇根　　黄芩　　　當歸　　　桔梗¶
　　黄耆　　　白歛　　　大黄　　　鼠李根皮¶
　　芍藥　　　續斷　　　黄蘗　　　葛根(各一/兩)¶
　右十二味為末以酒服方寸匕日二亦可漿水服之¶
治胃中客熱脣口乾燥生瘡方¶
　　茯苓　　　黄芩　　　甘草　　　大黄¶
　　薔薇根(各十/三銖)枳實　　　杏仁　　　黄連(各一/兩)¶
　　桂心(半/兩)　　栝蔞根(十八/銖)¶
<pb:KR3e0013_WYG_017-3a>¶
　右十味為末食前漿水服方寸匕日二¶
治口熱生瘡方¶
　　升麻(三十/銖)　黄連(十八銖又古今/録驗作黄蘗)¶
　右二味為末綿裹含咽汁亦可去之¶
治口瘡方¶
　　黄蘗(二/兩)　　升麻(三/兩)　　生地黄(五/兩)　薔薇根皮(四/兩)¶
　右四味㕮咀以水七升煮取三升去滓含之瘥止含¶
　極吐却更含¶
<pb:KR3e0013_WYG_017-3b>¶
治口中瘡爛痛不得食方¶
　　甘草(一/寸)　　黄連(六/銖)　　杏仁(二十/枚)¶
　右三味為末合和綿裹杏仁大含之勿咽日三夜一¶
薔薇圓治口中瘡身體有熱氣痱瘰方¶
　　薔薇根　　黄芩　　　鼠李根　　當歸¶
　　葛根　　　白斂　　　黄蘗　　　石龍芮(翼作/黄連)¶
　　芍藥　　　續斷　　　黄耆(各一/兩)　栝蔞根(二/兩)¶
　右十二味為末蜜和丸如梧子服十丸日三(千金翼/有黄連)¶
<pb:KR3e0013_WYG_017-4a>¶
　(一/兩)¶
治口吻瘡方¶
　以楸白皮及濕帖之三四度瘥¶
又方取經年葵根欲腐者彌佳燒作灰及熱傅之良¶
又方以新炊飯了甑及熱以脣口向甑脣上熨之二七¶
下三兩上瘥止¶
又方¶
　　梔子　　　甘草(各十/八銖)　細辛(三十/銖)　桂心(十二/銖)¶
<pb:KR3e0013_WYG_017-4b>¶
　　芎藭(一/兩)¶
　右五味為末蜜丸食後服七丸日再服瘥¶
又方¶
　　芎藭　　　白芷　　　橘皮　　　桂心¶
　　棗肉(各一/兩半)¶
　右五味為末蜜和為丸食後服十五丸又含之以瘥¶
　為度此方甚驗¶
治口肥瘡方¶
<pb:KR3e0013_WYG_017-5a>¶
　熬竈上飯令焦末傅之¶
治鷰吻瘡方¶
　白楊枯枝鐵上燒取&KR2215;及熱傅之¶
又方以木履尾内煻灰中令熱取拄兩吻各二七遍¶
治口傍惡瘡方¶
　　亂髮灰　　故絮灰　　黄連末　　乾薑末¶
　右四味等分合和為散以粉瘡上不過三遍即愈¶
治口中瘡咽喉塞不利口燥膏方¶
<pb:KR3e0013_WYG_017-5b>¶
　　猪膏　　　白蜜(各一/斤)　黄連(一/兩)¶
　右三味合煎去滓攪令相得含如半棗大日四五夜¶
　二¶
治熱病口爛咽喉生瘡水漿不得入膏方¶
　　當歸　　　射干　　　升麻(各一/兩)　附子(半/兩)¶
　　白蜜(四/兩)¶
　右五味㕮咀以猪脂四兩先煎令成膏下著地勿令¶
　大熱内諸藥微火煎令附子色黄藥成絞去滓内蜜¶
<pb:KR3e0013_WYG_017-6a>¶
　復上火一兩沸令相得置器中令凝取如杏仁大含¶
　之日四五遍輙咽之¶
治失欠頰車蹉開張不合方¶
　一人以手指牽其頥以漸推之則復入矣推當疾出¶
　其指恐誤嚙傷人指也¶
治失欠頰車蹉方¶
　消蠟和水傅之善¶
又方灸背第五椎一日二七壯滿三日未瘥灸氣衝二¶
<pb:KR3e0013_WYG_017-6b>¶
百壯胸前喉下甲骨中是亦名氣堂¶
又方又灸足内踝上三寸宛宛中或三寸五分百壯三¶
報此三隂交穴也¶
治卒口噤不開方¶
　以附子𢷬末内管中强開口吹口中¶
甘草圓治口中熱乾方¶
　　甘草　　　人參　　　半夏　　　生薑¶
　　烏梅肉(各一/兩半)棗膏(二兩/半)¶
<pb:KR3e0013_WYG_017-7a>¶
　右六味為末蜜丸如彈子大旋含咽日三¶
治口乾方¶
　羊脂若猪脂雞子大擘之内半升酢中漬一宿絞取¶
　汁含之¶
治口乾除熱下氣方¶
　　石膏(五合/碎)　蜜(二/升)¶
　右二味以水三升煮石膏取二升内蜜煮取二升去¶
　滓含如棗核大咽汁盡更含之¶
<pb:KR3e0013_WYG_017-7b>¶
治虚勞口乾方¶
　　麥門冬(二兩/末)大棗(三十/枚肉)¶
　右二味以蜜一升和令熟五升米下蒸之任性服¶
又方羊脂如雞子大醇酒半升棗七枚擘合漬七日取¶
棗食之立愈¶
又方¶
　　酸棗(一/升)　　酸石榴子　烏梅(各五/合)　栝蔞實¶
　　葛根　　　甘草(各三/兩)　麥門冬(四/兩)　覆盆子(三/合)¶
<pb:KR3e0013_WYG_017-8a>¶
　右八味為末以蜜丸含如棗大以潤為度¶
五香圓治口及身臭令香止煩散氣方¶
　　豆蔲　　　丁香　　　藿香　　　零陵香¶
　　青木香　　白芷　　　桂心(各一/兩)　香附子(二/兩)¶
　　甘松香　　當歸(各半/兩)　㯽榔(二/枚)¶
　右十一味為末蜜和丸常含一丸如大豆許咽汁日¶
　三夜一亦可常含咽之五日口香十日遍體香二七¶
　日衣被香三七日下風人聞香四七日洗手水落地¶
<pb:KR3e0013_WYG_017-8b>¶
　香五七日把他手亦香慎五辛下氣去臭¶
含香圓治口氣臭穢宜常服之方¶
　　丁香(半/兩)　　甘草(三/兩)　　芎藭(一/兩)　　細辛¶
　　桂心(各一/兩半)¶
　右五味為末蜜和丸如彈子大臨卧時服二丸¶
又方常以月旦日未出時從東壁取步七步囘頭向垣¶
立含水噀壁七遍口即美香¶
又方桂心　　　甘草　　　細辛　　　橘皮¶
<pb:KR3e0013_WYG_017-9a>¶
　右四味等分治下篩以酒服一錢匕瘥止¶
又方¶
　　棗肉(八/兩)　　芎藭　　　白芷　　　橘皮¶
　　桂心(各四/兩)¶
　右五味為末次内棗肉乾則加蜜和丸如大豆許且¶
　服十丸食前食後常含之或吞之七日大香¶
治口中臭方¶
　　桂心(古今録/用細辛)甘草(各等/分)¶
<pb:KR3e0013_WYG_017-9b>¶
　右二味為末臨卧以指撮許酒服二十丸即香¶
又方細辛豆蔲含之甚良¶
又方蜀椒　　　桂心(各等/分)¶
　右二味為末酒服三指撮許¶
主口香去臭方¶
　　甘草(三十/銖)　白芷(十八/銖)　芎藭(二十/四銖)¶
　右三味治下篩以酒服方寸匕日三服三十日口香¶
又方大棗　　　𤓰子仁　　松根白皮¶
<pb:KR3e0013_WYG_017-10a>¶
　右三味治下篩以酒服方寸匕日二服一百日衣被¶
　香¶
又方¶
　　𤓰子仁　　芎藭　　　藁本　　　當歸¶
　　杜蘅(各六/銖)　細辛(半/兩)　　防風(二/兩)¶
　右七味治下篩食後飲服方寸匕日三服五日口香¶
　十日身香二十日肉香三十日衣被香五十日逺聞¶
　香一方加白芷十八銖¶
<pb:KR3e0013_WYG_017-10b>¶
又方橘皮(二十/銖)　桂心(十八/銖)　木蘭皮(一/兩)　大棗(二十/枚)¶
　右四味治下篩酒服方寸匕日三久服身香亦可以¶
　棗肉丸之服二十丸如梧子大稍加至三十丸一方¶
　有芎藭十八銖¶
又方濃煮細辛汁含之久乃吐之¶
又方井花水三升漱口吐厠中良¶
又方香薷一把水一斗煎取三升稍稍含之¶
又方甜𤓰子作末蜜和丸如棗核大毎日空心洗漱訖¶
<pb:KR3e0013_WYG_017-11a>¶
含一丸亦傅齒¶
又方熬大豆令焦及熱酢沃取汁含之¶
治七孔臭氣皆令香方¶
　　沈香(五/兩)　　藁本(三/兩)　　白𤓰瓣(半/升)　丁香(五/合)¶
　　甘草　　　當歸　　　芎藭　　　麝香(各二/兩)¶
　右八味為末蜜丸如小豆大食後服五丸日三久服¶
　令舉身皆香¶
治身體臭令香方¶
<pb:KR3e0013_WYG_017-11b>¶
治身體臭令香方¶
　　甘子皮　　白芷(各一/兩半)　𤓰子仁(三/兩)　藁本¶
　　當歸　　　細辛　　　桂心(各一/兩)¶
　右七味治下篩酒服方寸匕日三服五日口香三七¶
　日身香¶
又方甘草　　　松根皮　　大棗　　　甜𤓰子(各等/分)¶
　右四味治下篩食後服方寸匕日三七日知百日大¶
　香¶
<pb:KR3e0013_WYG_017-12a>¶
薫衣香方¶
　　零陵香　　丁香　　　青桂皮　　青木香¶
　　雞骨煎香　鬱金香　　楓香(各三/兩)　薫陸香¶
　　蘇合香　　甘松香　　甲香(各二/兩)　沈水香(五/兩)¶
　　雀頭香　　白檀香　　安息香　　艾納香¶
　　藿香(各一/兩)　麝香(半/兩)¶
　右十八味為末蜜二升半煮肥棗四十枚令爛熟以¶
　手痛搦令爛如粥以生布絞去滓用和香乾濕如捺¶
<pb:KR3e0013_WYG_017-12b>¶
　麨𢷬五百杵成丸蜜封七日乃用之以微火燒之以¶
　盆水内籠下以殺火氣不爾必有焦氣也¶
又方¶
　　沈香　　　煎香(各五/兩)　雀頭香　　丁子香¶
　　藿香(各一/兩)¶
　右五味治下篩内麝香末半兩粗羅臨薫衣時蜜和¶
　用¶
又方¶
<pb:KR3e0013_WYG_017-13a>¶
　　薫陸香　　沈香　　　檀香　　　兠婁婆香¶
　　煎香　　　甘松香　　零陵香　　藿香(各一/兩)¶
　　丁香(十八/銖)　棗肉(八/兩)　　苜蓿香(二/兩)¶
　右十一味粗下篩合棗肉再𢷬量加蜜和用之善¶
濕香方¶
　　沈香(二斤七/兩九銖)甘松香　　檀香　　　雀頭香(一作/藿香)¶
　　雞骨煎香　甲香　　　零陵香　　丁香(各三兩/九銖)¶
　　麝香(二兩/九銖)　薫陸香(三兩/六銖)¶
<pb:KR3e0013_WYG_017-13b>¶
　右十味為末臨用時以蜜和若預和味歇不中¶
又方¶
　　沈香(三/兩)　　零陵香　　煎香　　　麝香(各一/兩半)¶
　　丁子香　　藿香(各半/兩)　甲香　　　檀香(各三/銖)¶
　　薫陸香　　甘松香(六/銖)¶
　右十味粗下篩蜜和用薫衣時缾盛埋之久窨佳¶
百和香通道俗用者方¶
　　沈水香(五/兩)　丁子香　　雞骨香　　兠婁婆香¶
<pb:KR3e0013_WYG_017-14a>¶
　　甲香(各三/兩)　薫陸香　　白檀香　　熟㨗香¶
　　炭末(各二/兩)　零陵香　　青桂皮　　青木香¶
　　甘松香　　白漸香(柴/也)　藿香(各一/兩)　雀頭香¶
　　蘓合香　　安息香　　麝香　　　燕香(各半/兩)¶
　右二十味為末酒灑令輭再宿酒氣歇以白蜜和内¶
　甆器中蠟紙封勿令氣洩冬月開取用大佳¶
裛衣香方¶
　　丁子香(一/兩)　苜蓿香(二/兩)　甘松香　　茅香(各三/兩)¶
<pb:KR3e0013_WYG_017-14b>¶
　　藿香　　　零陵香(各四/兩)¶
　右六味各𢷬加澤蘭葉四兩粗下篩用之極美¶
又方¶
　　零陵香(二/兩)　藿香　　　甘松香　　苜蓿香¶
　　煎香　　　白檀香　　沈水香(各一/兩)¶
　右七味合𢷬加麝香半兩粗下篩用如前法良¶
又方¶
　　藿香(四/兩)　　丁香(七/枚)　　甘松香　　麝香¶
<pb:KR3e0013_WYG_017-15a>¶
　　沈香　　　煎香¶
　右六味粗下篩和為乾香取裛衣大佳¶
　¶
　¶
　¶
　¶
　¶
　¶
<pb:KR3e0013_WYG_017-15b>¶
　¶
　¶
　¶
　¶
　¶
　¶
　¶
　備急千金要方卷十七¶
