# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.938515
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷六十
<pb:KR3e0013_WYG_060-1a>¶
欽定四庫全書¶
　備急千金要方卷六十　　唐　孫思邈　撰¶
　　　　　　　　　　　　宋　林億等　校正¶
　腎臓方¶
　　　補腎第八(論法方/炙)¶
論曰補方通治五勞六極七傷虚損五勞五臓病六極¶
六腑病七傷表裏受病五勞者一曰志勞二曰思勞三¶
曰憂勞四曰心勞五曰疲勞六極者一曰氣極二曰血¶
<pb:KR3e0013_WYG_060-1b>¶
極三曰筋極四曰骨極五曰髓極六曰精極七傷者一¶
曰肝傷善夢二曰心傷善忘三曰脾傷善飲四曰肺傷¶
善痿五曰腎傷善唾六曰骨傷善饑七曰脉傷善嗽凡¶
逺思強慮傷人憂恚悲哀傷人喜樂過度傷人忿怒不¶
解傷人汲汲所願傷人慼慼所患傷人寒暄失節傷人¶
故曰五勞六極七傷也論傷甚衆且言其略此方悉主¶
之¶
建中湯治五勞七傷小腹急痛膀胱虛滿手足逆冷食¶
<pb:KR3e0013_WYG_060-2a>¶
飲苦吐酸痰嘔逆泄下少氣目眩耳聾口焦小便自利¶
方¶
　　膠飴(半/斤)　　黄耆　　　乾薑　　當歸(各三/两)¶
　　人參　　　半夏　　　橘皮　　芍藥¶
　　甘草(各二/兩)　附子(一/兩)　　大棗(十五/枚)¶
　右十一味㕮咀以水一斗煮取三升半湯成下膠飴¶
　烊沸分四服(深師有桂心六兩生/薑一斤無橘皮乾薑)¶
又方治虛損少氣腹脹内急拘引小腹至冷不得屈伸¶
<pb:KR3e0013_WYG_060-2b>¶
不能飲食寒熱頭疼手足逆冷大小便難或復下痢口¶
乾夢中泄精或時吐逆恍惚面色枯瘁又復微腫百節¶
疼酸方¶
　　附子　　　厚朴(各一/两)　人參　　　甘草¶
　　桂心　　　當歸　　　茯苓(各二/两)　麥門冬¶
　　黄耆　　　龍骨(各三/两)　芍藥(四/两)　　生薑(五/两)¶
　　飴糖(八/兩)　　生地黄(一/斤)　大棗(三十/枚)¶
　右十五味㕮咀以水一斗二升煮取四升去滓内飴¶
<pb:KR3e0013_WYG_060-3a>¶
　糖每服八合日三夜一欬者加生薑一倍¶
又方治五勞七傷虚羸不足面目黧黒手足疼痛久立¶
腰疼起則目眩腹中懸急而有絶傷外引四肢方¶
　　生薑　　　芍藥　　　乾地黄　　甘草¶
　　芎藭(各五/兩)　大棗(三十/枚)¶
　右六味㕮咀以水六升漬一宿明旦復以水五升合¶
　煮取三升分三服藥入四肢百脉似醉狀是效無生¶
　薑酒漬乾薑二兩一宿用之常行此方神妙¶
<pb:KR3e0013_WYG_060-3b>¶
大建中湯治虚勞寒澼飲在脇下決決有聲飲已如從¶
一邊下決決然也有頭並衝皮起引兩乳内痛裏急善¶
夢失精氣短目&KR0617;&KR0617;惚惚多忘方¶
　　蜀椒(二/合)　　半夏(一/升)　　生薑(一/斤)　　甘草(二/兩)¶
　　人參(三/兩)　　飴糖(八/兩)¶
　右六味㕮咀以水一斗煮取三升去滓内糖温服七¶
　合裏急拘引加芍藥桂心各三兩手足厥腰背冷加¶
　附子一枚勞者加黄耆一兩¶
<pb:KR3e0013_WYG_060-4a>¶
又方治五勞七傷小腹急臍下彭亨兩脇脹滿腰脊相¶
引鼻口乾燥目暗&KR0617;&KR0617;憒憒不樂胷中氣急逆不下食¶
飲莖中䇿䇿痛小便黄赤尿有餘瀝夢與鬼神交通去¶
精驚恐虛乏方¶
　　飴糖(半/斤)　　黄耆　　　逺志　　　當歸(千金/翼無)¶
　　澤瀉(各三/兩)　芍藥　　　人參　　　龍骨¶
　　甘草(各二/兩)　生薑(八/兩)　　大棗(二十/枚)¶
　右十一味㕮咀以水一斗煮取二升半湯成内糖令¶
<pb:KR3e0013_WYG_060-4b>¶
　烊一服八合消息又一服(深師無飴糖逺志澤瀉龍/骨有桂心六兩半夏一升)¶
　(附子/一枚)¶
小建中湯凡男女因積勞虚損或大病後不復常苦四¶
體沉滯骨肉疼酸吸吸少氣行動喘惙或小腹拘急腰¶
背強痛心中虚悸咽乾脣燥面體少色或飲食無味隂¶
陽廢弱悲憂慘慼多卧少起久者積年輕者百日漸至¶
瘦削五臓氣竭則難可復振治之之方¶
　　甘草(二/兩)　　桂心　　　生薑(各三/兩)　芍藥(六/兩)¶
<pb:KR3e0013_WYG_060-5a>¶
　　膠飴(一/升)　　大棗(十二/枚)¶
　右六味㕮咀以水九升煮取三升去滓内膠飴毎服¶
　　一升日三間三日復作一劑後可與諸丸散(仲景云/嘔家不)¶
　(可服肘後云加黄耆人參各二兩為佳若患痰滿及/溏洩可除膠飴胡洽方有半夏八兩黄耆三兩古今)¶
　(録驗名/芍藥湯)¶
前胡建中湯治大勞虚劣寒熱嘔逆下焦虚熱小便赤¶
痛客熱上熏頭目及骨肉疼痛口乾方¶
　　前胡(三/兩)　　黄耆　　　芍藥　　當歸¶
<pb:KR3e0013_WYG_060-5b>¶
　　茯苓　　　桂心(各二/兩)　甘草(一/兩)　　生薑(八/兩)¶
　　白糖(六/兩)　　人參　　　半夏(各六/分)¶
　右十一味㕮咀以水一斗二升煮取四升去滓内糖¶
　分四服¶
黄耆建中湯治虚勞裏急諸不足方¶
　　黄耆　　　生薑　　　桂心(各三/兩)　甘草(二/兩)¶
　　芍藥(六/兩)　　大棗(十二/枚)　飴糖(一/升)¶
　右七味㕮咀以水一斗煮取三升去滓内飴令消温¶
<pb:KR3e0013_WYG_060-6a>¶
　服一升日三間日可作嘔者倍加生薑腹滿者去棗¶
　加茯苓四兩佳(仲景集驗古今録驗並同深師治虚/勞腹滿食少小便多者無飴糖有人)¶
　(參二兩半夏一升又治大虚不足小腹裏急勞寒拘/引臍氣上衝胸短氣語言謬誤不能食吸吸氣乏悶)¶
　(亂必效方治虚勞下焦虚冷不甚渴小便數者有人/參當歸各二兩若失精加龍骨白歛各一兩古今録)¶
　(驗治虚勞裏急小腹急痛氣引胸脇痛或/心痛短氣者以乾薑代生薑加當歸四兩)¶
黄耆湯治虚勞不足四肢煩疼不欲食食即脹汗出方¶
　　黄耆　　　麥門冬　　芍藥　　　桂心(各三/兩)¶
　　甘草　　　當歸　　　五味子　　細辛¶
<pb:KR3e0013_WYG_060-6b>¶
　　人參(各二/兩)　大棗(二十/枚)　前胡(六/兩)　　茯苓(四/兩)¶
　　生薑　　　半夏(各八/兩)¶
　　右十四味㕮咀以水一斗四升煮取三升每服八合¶
　　日二服(深師方治虚乏四肢沉重或口乾吸吸少氣/小便利諸不足者無麥門冬五味子細辛前)¶
　(胡有桑螵蛸二十枚治丈夫虚勞風冷少損或大病/後未平復而早牽勞腰背强直脚中疼弱補諸不足)¶
　(者無五味子細辛有逺志橘皮各二兩蜀椒一兩烏/頭三枚小品方治虚勞少氣小便過多者無五味子)¶
　(細辛人參前胡茯苓半夏有黄芩一兩地黄二兩以/水九升煮取三升治虚勞胸中客氣塞冷癖痞宿食)¶
　(不消吐噫脇間水氣或流飲腸鳴食不生肌肉頭痛/上重下輕目&KR0617;&KR0617;忽忽去來躁熱臥不得安小腹急)¶
<pb:KR3e0013_WYG_060-7a>¶
　(小便赤餘瀝臨事不起隂下濕或小便白濁傷多者/無麥門冬五味子細辛當歸前胡茯苓半夏有厚朴)¶
　(二兩胡洽方治五臓内傷者無麥門冬五味子當歸/細辛前胡茯苓名大黄耆湯延年秘録方主補虚損)¶
　(强腎氣者無麥門冬五味子細/辛前胡有防風芎藭各三兩)¶
樂令黄耆湯治虚勞少氣胷心淡冷時驚惕心中悸動¶
手脚逆冷體常自汗五臓六腑虚損腸鳴風濕榮衛不¶
調百病補諸不足又治風裏急方¶
　　黄耆　　　人參　　　橘皮　　　當歸¶
　　桂心　　　細辛　　　前胡　　　芍藥¶
<pb:KR3e0013_WYG_060-7b>¶
　　甘草　　　麥門冬　　茯苓(各二/兩)　生薑(五/兩)¶
　　半夏(二兩/半)　大棗(二十/枚)¶
　右十四味㕮咀以水二斗煮取四升每服五合日三¶
　夜一(深師方無橘皮細辛前胡甘草麥門冬有烏頭/三兩蜀椒二兩逺志二兩胡洽崔氏有蜀椒一)¶
　(兩烏頭五枚崔氏/名樂令大黄耆湯)¶
腎瀝湯治虚勞損羸乏欬逆短氣四肢煩疼腰背相引¶
痛耳鳴面黧黯骨間熱小便赤黄心悸目眩諸虚乏方¶
　　羊腎(一/具)　　桂心(一/兩)　　人參　　　澤瀉¶
<pb:KR3e0013_WYG_060-8a>¶
　　五味子　　甘草　　　防風　　　芎藭¶
　　地骨皮　　黄耆　　　當歸(各二/兩)　茯苓¶
　　𤣥參　　　芍藥　　　生薑(各四/兩)　磁石(五/兩)¶
　右十六味㕮咀以水一斗五升先煮腎取一斗去腎¶
　入藥煎取三升分三服可常服之(廣濟方治虚勞百/病者無人參甘草)¶
　(芎藭當歸芍藥生薑𤣥參有蓯蓉三兩牛膝五加皮/各二兩胡洽治大虚傷損夢寤驚悸上氣肩息腎中)¶
　(風濕小腹裏急引腰脊四肢常苦寒冷大小便澀利/無常或赤或白足㣲腫或昏僻善忘者無澤瀉防風)¶
　(黄耆𤣥參磁石地骨皮有黄芩一兩麥門冬乾地黄/逺志各三兩大棗二十枚崔氏治腎蔵虚勞所傷補)¶
<pb:KR3e0013_WYG_060-8b>¶
　(益者無芎藭𤣥參磁石地骨皮有黄芩逺志各二兩/乾地黄三兩麥門冬四兩大棗二十枚治五勞六極)¶
　(八風十二痺補諸不足者無澤瀉甘草五味子防風/芍藥生薑𤣥參地骨皮有附子牡丹皮各一兩乾地)¶
　(黄一兩半牡荆子菖蒲桑螵蛸各二兩經心録治腎/氣不足耳無所聞者無澤瀉甘草五味子防風黄耆)¶
　(芍藥生薑𤣥參地骨皮有附子牡丹皮牡荆子各一/兩乾地黄三兩大棗十五枚名羊腎湯近效方除風)¶
　(下氣强腰脚明耳目除痰飲理榮衛永不染時疾諸/風者無當歸芍藥磁石有獨活牛膝各一兩半麥門)¶
　(冬二兩丹參五兩為煮散都分二十四貼每貼/入生薑一分杏仁十四枚水三升煮取一升)¶
又方&KR1489;羊腎(一具切去脂以水一斗/六升煮取一斗三升)　　　大棗(二十/枚)¶
　　桑白皮(六/兩)　五味子　　黄耆　　　蓯蓉¶
<pb:KR3e0013_WYG_060-9a>¶
　　防風　　　巴㦸天　　秦芁　　　澤瀉¶
　　人參　　　桂心　　　薯蕷　　　丹參¶
　　逺志　　　茯苓　　　細辛　　　牛膝(各三/兩)¶
　　石斛　　　生薑(各五/兩)　杜仲　　　磁石(各八/兩)¶
　右二十二味㕮咀内腎汁中煮取三升分三服相去¶
　如人行五里再服¶
增損腎瀝湯治大虚不足小便數嘘吸焦燆引飲膀胱¶
滿急毎年三伏中常服此三劑於方中啇量用之¶
<pb:KR3e0013_WYG_060-9b>¶
　　羊腎(一/具)　　麥門冬　　地骨皮　　人參¶
　　石斛　　　澤瀉　　　栝蔞根　　乾地黄¶
　　逺志　　　生薑　　　甘草　　　當歸¶
　　桂心　　　茯苓　　　五味子¶
　　桑白皮(一作桑寄/生各二兩)　　　大棗(三十/枚)¶
　右十七味㕮咀以水一斗五升先煮腎取一斗二升¶
　去腎内藥煮取三升去滓分三服(小品方無石斛栝/蔞根地骨皮桑白)¶
　(皮茯苓有芎藭黄連龍骨各二兩螵蛸二十枚又治/腎氣不足痟渴引飲小便過多腰背疼痛者無石斛)¶
<pb:KR3e0013_WYG_060-10a>¶
　　(栝蔞根地骨皮桑白皮甘草有芎藭二兩黄芩芍藥/各一兩桑螵蛸二十枚雞肶胵黄皮一兩崔氏治蔵)¶
　　(損虚勞李子豫增損者無石斛栝蔞根地骨/皮桑白皮有黄耆黄芩芍藥防風各二兩)¶
治左脇氣衝膈上滿頭上有風如蟲行手足頑痺鼻塞¶
脚轉筋不能伸縮兩目時腫痛方¶
　　猪腎(一/具)　　防風　　　芎藭　　　橘皮¶
　　澤瀉　　　桂心　　　石斛(各一/兩)　生薑¶
　　丹參　　　茯苓　　　通草　　　半夏(各一/兩)¶
　　乾地黄(三/兩)¶
<pb:KR3e0013_WYG_060-10b>¶
　右十三味㕮咀以水一斗半煮腎減三升去腎下藥¶
　煮取二升七合去滓分三服¶
五補湯治五臓内虚竭短氣欬逆傷損鬱悒不足下氣¶
通津液方¶
　　五味子　　桂心　　　甘草　　　人參(各一/兩)¶
　　麥門冬　　小麥(各一/升)　生薑(八兩千/金翼無)粳米(三/合)¶
　　薤白　　　枸杞根白皮(各一/斤)¶
　右十味㕮咀以水一斗二升煮取三升每服一升日¶
<pb:KR3e0013_WYG_060-11a>¶
　三口燥者先煮竹葉一把水減一升去葉内諸藥煮¶
　之¶
凝唾湯治虚損短氣咽喉凝唾不出如膠塞喉方(一名/茯苓)¶
(湯/)¶
　　麥門冬(五/兩)　人參(二/兩)　　前胡(三/兩)　　甘草¶
　　乾地黄　　桂心　　　芍藥(各一/兩)　大棗(三十/枚)¶
　　茯苓(二/兩)¶
　右九味㕮咀以水九升煮取三升分温三服¶
<pb:KR3e0013_WYG_060-11b>¶
補湯方¶
　　車前子(三/兩)　防風　　　桂心(各三/兩)　巴㦸天¶
　　丹參　　　乾地黄　　鹿茸　　　枸杞皮¶
　　五加皮(各五/兩)¶
　右九味㕮咀以水八升煮取三升去滓分三服¶
人參湯治男子五勞七傷胷中逆滿害食乏氣嘔逆兩¶
脅下脹小腹急痛宛轉欲死調中平臓理絶傷方¶
　　人參　　　當歸　　　芍藥　　　甘草¶
<pb:KR3e0013_WYG_060-12a>¶
　　生薑　　　麥門冬　　白糖　　　桂心(各二/兩)¶
　　前胡　　　茯苓　　　五味子　　蜀椒¶
　　橘皮(各一/兩)　枳實(三/兩)　　大棗(十五/枚)¶
　右十五味㕮咀取東流水一斗半漬藥半日用三年¶
　陳蘆稍煎取四升内糖復上火煎令十數沸年二十¶
　以上六十以下一服一升二十以下六十以上一服¶
　七八合雖年盛而久羸者亦服七八合日三夜一不¶
　爾藥力不接則不能救病要用勞水陳蘆不則水强¶
<pb:KR3e0013_WYG_060-12b>¶
　火盛猛即藥力不出也貞觀初有人乆患羸瘦殆死¶
　余處此方一劑則瘥如湯沃雪所以録記之餘方皆¶
　爾不能一一具記¶
内補散治男子五勞六絶其心傷者令人善驚妄怒無¶
常其脾傷者令人腹滿喜噫食竟欲臥面目痿黄其肺¶
傷者令人少精腰背痛四肢厥逆其肝傷者令人少血¶
面黒其腎傷者有積聚小腹腰背滿痺欬唾小便難六¶
絶之為病皆起於大勞脉虚外受風邪内受寒熱令人¶
<pb:KR3e0013_WYG_060-13a>¶
手足疼痛膝以下冷腹中雷鳴時時泄痢或閉或利面¶
目腫心下憒憒不欲語憎聞人聲方¶
　　乾地黄　　莵絲子　　山茱茰　　地麥(各五/分)¶
　　逺志　　　巴㦸天(各半/兩)麥門冬　　五味子¶
　　甘草　　　人參　　　蓯蓉　　　石斛¶
　　桂心　　　茯苓　　　附子(各一/兩半)¶
　右十五味治下篩酒服方寸匕日三加至三七無所¶
　禁¶
<pb:KR3e0013_WYG_060-13b>¶
石斛散治大風四肢不收不能自反覆兩肩疼痛身重¶
脛急筋腫不能行時寒時熱足腨如刀刺痛身不能自¶
任此皆得之飲酒中大風露臥濕地寒從下入腰以下¶
冷不足無氣子精虚衆脉寒隂下濕莖消令人不樂恍¶
惚時悲此方除風輕身益氣明目强隂令人有子補不¶
足方¶
　　石斛(十/分)　　牛膝(二/分)　　附子　　　杜仲(各四/分)¶
　　栢子仁　　石龍芮　　芍藥　　　松脂¶
<pb:KR3e0013_WYG_060-14a>¶
　　雲母粉　　山茱茰　　澤瀉　　　萆薢¶
　　莵絲子　　防風　　　細辛　　　桂心(各三/分)¶
　右十六味治下篩酒服方寸匕日再隂不起倍莵絲¶
　子杜仲腹中痛倍芍藥膝中痛倍牛膝背痛倍萆薢¶
　腰中風倍防風少氣倍栢子仁蹷不能行倍澤瀉隨¶
　病所在倍三分亦可為丸以棗膏丸如梧子酒服七¶
　丸¶
腎瀝散治虚勞百病方¶
<pb:KR3e0013_WYG_060-14b>¶
　　&KR1489;羊腎(一具/隂乾)茯苓(一兩/半)　五味子　　甘草¶
　　巴㦸天　　桂心　　　石龍芮　　牛膝¶
　　山茱茰　　防風　　　乾薑　　　細辛(各一/兩)¶
　　乾地黄(二/兩)　人參　　　鍾乳粉　　石斛¶
　　莵絲子　　丹參　　　蓯蓉　　　附子(各五/分)¶
　右二十味治下篩合鍾乳粉和攪更篩令匀平旦清¶
　酒服方寸匕稍加至二七日再¶
又方治男子五勞七傷八風十二痺無有冬夏悲憂憔¶
<pb:KR3e0013_WYG_060-15a>¶
悴凡是病皆須服之之方¶
　　羊腎(一具/隂乾)　厚朴　　　五味子　　女萎¶
　　細辛　　　牡荆子　　芍藥　　　巴㦸天¶
　　石斛　　　白歛　　　石龍芮　　茯苓¶
　　山茱茰　　乾漆　　　礬石　　　龍膽¶
　　桂心　　　芎藭　　　蓯蓉　　　蜀椒¶
　　白术　　　菊花　　　續斷　　　逺志¶
　　人參　　　黄耆　　　澤瀉　　　萆薢¶
<pb:KR3e0013_WYG_060-15b>¶
　　黄芩(各一/兩)　乾薑　　　附子　　　防風¶
　　菖蒲　　　牛膝(各一/兩半)　桔梗(二兩/半)　薯蕷¶
　　秦芁(各二/兩)¶
　右三十七味治下篩酒服方寸匕日三忌房室¶
又方¶
　　石龍芮　　續斷　　　桔梗　　　乾薑¶
　　菖蒲　　　山茱茰　　茯苓(各二/兩)　薯蕷¶
　　蜀椒　　　芍藥　　　巴㦸天　　人參¶
<pb:KR3e0013_WYG_060-16a>¶
　　龍膽　　　女萎　　　厚朴　　　肉蓯蓉¶
　　細辛　　　萆薢　　　附子　　　石斛¶
　　黄耆　　　芎藭　　　白歛　　　烏頭¶
　　天雄　　　桂心(各一/兩半)　秦芁　　　白术¶
　　礜石(一作/礬石)　五味子　　牡荆子　　菊花¶
　　牛膝(各一/兩)　逺志(二兩/半)　乾漆(三/兩)　　羊腎(一具/隂乾)¶
　右三十六味治下篩酒服方寸匕日三(此方比前方/無澤瀉黄芩)¶
　(防風有烏頭天雄/各一兩半餘並同)¶
<pb:KR3e0013_WYG_060-16b>¶
薯蕷散補丈夫一切病不能具述方¶
　　薯蕷　　　荆實(一方用/枸杞子)續斷(一方用/逺志)¶
　　茯苓(一方用/茯神)牛膝　　　莵絲子　　巴㦸天¶
　　杜仲(各一/兩)　蓯蓉(二/兩)　　五味子¶
　　山茱茰(一用/防風)蛇牀子(二/分)¶
　右十二味治下篩酒服方寸匕日二夜一惟禁醋蒜¶
　自外無忌服後五夜知覺十夜力生十五夜力壮如¶
　盛年二十夜力倍若多忘加逺志茯苓體澀加栢子¶
<pb:KR3e0013_WYG_060-17a>¶
　仁服三兩劑益肌肉亦可為丸每服三十丸日二夜¶
　一以頭面身體暖為度其藥和平不熱調五臓乆服¶
　健力不可當婦人服之面生五色¶
補五勞方¶
　五月五日採五加莖七月七日採葉九月九日取根¶
　治下篩服方寸匕日三長服去風勞妙¶
治五勞六極七傷虚損方¶
　　蓯蓉　　　白龍骨　　陽起石　　續斷¶
<pb:KR3e0013_WYG_060-17b>¶
　　天雄(各七/分)　牡蠣　　　五味子　　蛇牀子¶
　　乾地黄　　桑寄生　　天門冬¶
　　白石英(各二/兩)地膚子　　車前子　　韭子¶
　　莵絲子(各五/合)地骨皮(八/分)¶
　右十七味治下篩酒服方寸匕日三服¶
鍾乳散治五勞七傷虚羸無氣力傷極方¶
　　鍾乳(六兩無問粗細以白净無赤黄黒為上鍋鐺/中可盛三二斗并取粟粗糠二合許内鐺中)¶
　　(煮五六沸乃内乳煮水欲減又添如故一晬時出/以暖水浄淘之曝乾玉硾研不作聲止重宻絹水)¶
<pb:KR3e0013_WYG_060-18a>¶
　　(下澄/取用)　　　鹿角(白/者)　　白馬莖(别/𢷬)　硫黄(别/研)¶
　　石斛　　　鐵精　　　人參　　　磁石¶
　　桂心　　　殭蠶(各一/兩)　蛇牀子(三/兩)¶
　右十一味為末以棗膏和𢷬三千杵酒服三十丸如¶
　梧子日再慎房室及生冷酢滑雞猪魚陳敗¶
寒食鍾乳散治傷損乏少氣力虚勞百病令人丁彊飲¶
食去風冷(方見氣/極篇中)¶
地黄散主益氣調中補絶令人嗜食除熱方¶
<pb:KR3e0013_WYG_060-18b>¶
　生地黄三十斤細切曝乾取生者三十斤𢷬汁漬之¶
　令相得出曝乾復如是九反曝𢷬末食後酒服方寸¶
　匕勿令絶¶
三石散治風勞毒冷百治不瘥補虚方¶
　　鍾乳　　　紫石英　　白石英　　白术¶
　　桔梗　　　防風(各五/分)　栝蔞根　　人參¶
　　蜀椒　　　乾薑　　　附子　　　牡蠣¶
　　桂心　　　杜仲　　　細辛　　　茯苓(各十/分)¶
<pb:KR3e0013_WYG_060-19a>¶
　右十六味治下篩酒服方寸匕日三行十數歩至五¶
　十歩以上服此大佳少年勿用自餘補方通用老少¶
　皆宜冬月服之(千金翼名更生散赤石脂不用味/紫石英蜀椒杜仲茯苓為十三)¶
石韋圓黄帝問五勞七傷於高陽負高陽負曰一曰隂¶
衰二曰精清三曰精少四曰精消五曰囊下濕六曰腰¶
(一作/胷)脅苦痛七曰膝厥痛冷不欲行骨熱逺視淚出口¶
乾腹中鳴時有熱小便淋瀝莖中痛或精自出有病如¶
此所謂七傷一曰志勞二曰思勞三曰心勞四曰憂勞¶
<pb:KR3e0013_WYG_060-19b>¶
五曰疲勞此謂五勞黄帝曰何以治之高陽負曰石韋¶
丸主之¶
　　石韋　　　細辛　　　礜石　　　逺志¶
　　茯苓　　　澤瀉　　　菖蒲　　　杜仲¶
　　蛇牀子　　肉蓯蓉　　桔梗　　　天雄¶
　　牛膝　　　山茱茰　　栢子仁　　續斷¶
　　薯蕷(各二/兩)　防風　　　赤石脂(各三/兩)¶
　右十九味為末取棗膏如蜜和丸如梧子酒服三十¶
<pb:KR3e0013_WYG_060-20a>¶
　丸日三七日愈二十日百病除長服良(崔氏無礜石/茯苓澤瀉桔)¶
　(梗薯蕷栝蒌根二/兩半云白水侯方)¶
五補圓治腎氣虚損五勞七傷腰脚酸疼肢節苦痛目¶
暗&KR0617;&KR0617;心中喜忘恍惚不定夜臥多夢覺則口乾食不¶
得味心常不樂多有恚怒房室不舉心腹脹滿四體疼¶
痺口吐酸水小腹冷氣尿有餘瀝大便不利悉主之乆¶
服延年不老四時勿絶一年萬病(闕/)愈之方¶
　　杜仲　　　巴㦸天　　人參　　　五加皮¶
<pb:KR3e0013_WYG_060-20b>¶
　　五味子　　天雄　　　牛膝　　　防風¶
　　逺志　　　石斛　　　薯蕷　　　狗脊(各四/分)¶
　　乾地黄　　蓯蓉(各十/二分)　鹿茸(十五/分)　莵絲子¶
　　茯苓(各五/分)　覆盆子　　石龍芮(各八/分)萆薢¶
　　蛇牀子　　石南　　　白术(各三/分)　天門冬(七/分)¶
　右二十四味為末蜜丸如梧子酒服十丸日三有風¶
　加天雄芎藭當歸黄耆五加皮石南茯神獨活栢子¶
　仁白术各三分有氣加厚朴枳實橘皮各三分冷加¶
<pb:KR3e0013_WYG_060-21a>¶
　乾薑桂心吳茱茰附子細辛蜀椒各三分泄精加韭¶
　子白龍骨牡蠣鹿茸各三分泄痢加赤石脂龍骨黄¶
　連烏梅肉各三分春依方服夏加地黄五分黄芩三¶
　分麥門冬四分冷則去此加乾薑桂心蜀椒各三分¶
　若不熱不寒亦不須增損直爾服之三劑以上即覺¶
　庻事悉佳慎酢蒜鱠陳臭大冷醉吐自外百無所慎¶
　稍加至三十丸不得增常以此為度¶
無比薯蕷圓治諸虚勞百損方¶
<pb:KR3e0013_WYG_060-21b>¶
　　薯蕷(二/兩)　　蓯蓉(四/兩)　　五味子(六/兩)　莵絲子¶
　　杜仲(各三/兩)　牛膝　　　山茱茰　　乾地黄¶
　　澤瀉　　　茯神(一作/茯苓)　巴㦸天¶
　　赤石脂(各一/兩)¶
　右十二味為末蜜丸如梧子食前酒服二十丸加至¶
　三十丸日再無所忌惟禁醋蒜陳臭等物服七日後¶
　令人健四體潤澤脣口赤手足暖而有光彩消食身¶
　體安和音聲清朗是其驗也十日後長肌肉其藥通¶
<pb:KR3e0013_WYG_060-22a>¶
　中入腦鼻必酸疼勿恠若求大肥加燉煌石膏二兩¶
　失性健忘加逺志一兩體少潤澤加栢子仁一兩(古/今)¶
　(録驗有白馬莖二兩共十六味治丈夫五勞七傷頭/痛目眩手足逆冷或煩熱有時或冷痺骨疼腰髖不)¶
　(隨食雖多不生肌肉或少食而脹滿體澀無光澤陽/氣衰絶隂氣不行此藥能補十一經脉起隂陽通内)¶
　(制外安䰟定魄開三焦破積聚厚腸胃消五臓邪氣/除心内伏熱强筋練骨輕身明目除風去冷無所不)¶
　(治補益處廣常須服餌為佳七十/老人服之尚有非常力况少者乎)¶
大薯蕷圓治男子女人虚損傷絶頭目眩骨節煩痛飲¶
食㣲少羸瘦百病方¶
<pb:KR3e0013_WYG_060-22b>¶
　　薯蕷　　附子(古今録/作茯苓)　人參　　　澤瀉(各八/分)¶
　　天門冬　　乾地黄　　黄芩　　　當歸(各十/分)¶
　　乾漆　　　杏仁　　　阿膠(各二/分)　白术¶
　　白歛(古今録/作防風)芍藥　　　石膏　　　前胡(各三/分)¶
　　桔梗　　　乾薑　　　桂心(各四/分)　大黄(六/分)¶
　　五味子(十六/分)甘草(二十/分)　大豆卷(五分古今/録作黄耆)¶
　　大棗(一百/枚)¶
　右二十四味為末蜜和棗膏𢷬三千杵丸如梧子酒¶
<pb:KR3e0013_WYG_060-23a>¶
　服五丸日三漸增至十丸(張仲景無附子黄芩石膏/乾漆五味子大黄有神麴)¶
　(十分芎藭防風各六分茯苓五分丸/如彈丸每服一丸以一百丸為劑)¶
腎氣圓治虚勞腎氣不足腰痛隂寒小便數囊冷濕尿¶
有餘瀝精自出隂痿不起忽忽悲喜方¶
　　乾地黄(八/分)　逺志　　　防風　　　乾薑¶
　　牛膝　　　麥門冬　　萎蕤　　　薯蕷¶
　　石斛　　　細辛　　　地骨皮　　甘草¶
　　附子　　　桂心　　　茯苓　　　山茱茰(四/分)¶
<pb:KR3e0013_WYG_060-23b>¶
　　蓯蓉　　　鍾乳粉(十/分)　羖羊腎(一/具)¶
　右十九味為末蜜丸如梧子酒服十五丸日三稍加¶
　至三十丸(古今録驗無逺志防風乾薑牛膝地骨萎/蕤甘草鍾乳有狗脊一兩黄耆四兩人參)¶
　(三兩澤㵼乾薑各/二兩大棗一百枚)¶
又方治男子婦人勞損虚羸傷寒冷乏少無所不治方¶
　　石斛(二/兩)　　紫菀　　　牛膝　　　白术(各五/分)¶
　　麻仁(一/分)　　人參　　　當歸　　　茯苓¶
　　芎藭　　　大豆卷　　黄芩　　　甘草(各六/分)¶
<pb:KR3e0013_WYG_060-24a>¶
　　杏仁　　　蜀椒　　　乾地黄　　防風¶
　　桂心(各四/分)　羊腎(一/具)¶
　　一方有蓯蓉六分¶
　右十八味為末蜜丸如梧子酒服十丸日再漸增之¶
又方此方勝胡公腎氣丸及五石丸¶
　　乾地黄　　茯苓　　　𤣥參(各五/兩)　澤瀉¶
　　薯蕷　　　山茱茰　　桂心　　　芍藥(各四/兩)¶
　　附子(三/兩)¶
<pb:KR3e0013_WYG_060-24b>¶
　右九味為末蜜丸如梧子酒服二十丸加至三十丸¶
　以知為度(千金翼有牡丹/皮四兩為十味)¶
又方治腎氣不足羸瘦日劇吸吸少氣體重耳聾眼暗¶
百病方¶
　　桂心(四/兩)　　乾地黄(一/斤)　澤瀉　　　薯蕷¶
　　茯苓(各八/兩)　牡丹皮(六/兩)　半夏(一/兩)¶
　右七味為末蜜丸如梧子大酒服十丸日三¶
八味腎氣圓治虚勞不足大渴欲飲水腰痛小腹拘急¶
<pb:KR3e0013_WYG_060-25a>¶
小便不利方¶
　　乾地黄(八/兩)　山茱茰　　薯蕷(各四/兩)　澤瀉¶
　　牡丹皮　　茯苓(各三/兩)　桂心　　　附子(各二/兩)¶
　右八味為末蜜丸如梧子大酒下十五丸日三加至¶
　二十五丸(仲景云常服去附子加五味子姚公云加/五味子三兩蓯蓉四兩張文仲云五味子)¶
　(蓯蓉各四兩肘後方云地黄四/兩澤瀉附子各一兩餘各二兩)¶
黄耆圓治五勞七傷諸虚不足腎氣虚損目視&KR0617;&KR0617;耳¶
無所聞方¶
<pb:KR3e0013_WYG_060-25b>¶
　　黄耆　　　乾薑　　　當歸　　　羌活(一作/白术)¶
　　芎藭　　　甘草　　　茯苓　　　細辛¶
　　桂心　　　烏頭　　　附子　　　防風¶
　　人參　　　芍藥　　　石斛　　　乾地黄¶
　　蓯蓉(各二/兩)　棗膏(五/合)　　羊腎(一/具)¶
　右十九味為末以棗膏與蜜為丸如梧子大酒服十¶
　五丸日二加至三十丸一方無芎藭乾薑當歸羌活¶
　止十四味(古今録驗無羊腎有羌活鍾乳紫石英石/硫黄赤石脂白石脂礬石各二分名五石)¶
<pb:KR3e0013_WYG_060-26a>¶
　(黄耆/丸)¶
又方療虚勞方¶
　　黄耆　　　鹿茸　　　茯苓　　　烏頭¶
　　乾薑(各三/分)　乾地黄　　當歸　　　桂心¶
　　芎藭(各四/分)　枸杞白皮　莵絲子　　五味子¶
　　栢子仁　　白术(各五/分)　大棗(二十/枚)¶
　右十五味為末蜜丸如梧子平旦酒服十丸夜十丸¶
　以知為度禁如藥法¶
<pb:KR3e0013_WYG_060-26b>¶
神化圓治五勞七傷氣不足隂下濕癢或生瘡小便數¶
有餘瀝隂頭冷疼失精自出小腹急繞臍痛膝重不能¶
久立目視漠漠見風淚出脛酸精氣衰㣲臥不欲起手¶
足厥冷調中利食方¶
　　蓯蓉　　　牛膝　　　薯蕷(各六/分)　續斷¶
　　山茱茰　　大黄(各五/分)　逺志　　　澤瀉¶
　　天雄　　　栢子仁　　莵絲子　　人參¶
　　防風　　　石斛　　　栝蔞根　　杜仲¶
<pb:KR3e0013_WYG_060-27a>¶
　　黄連　　　白术　　　甘草　　　礜石¶
　　當歸(各一/兩)　桂心　　　石南　　　乾薑¶
　　蛇牀子　　赤石脂　　萆薢　　　茯苓¶
　　細辛　　　菖蒲　　　芎藭(各三/分)¶
　右三十一味為末蜜丸如梧子酒服五丸日三加至¶
　二十丸¶
三仁九子圓治五勞七傷補益方¶
　　酸棗仁　　栢子仁　　薏苡仁　　莵絲子¶
<pb:KR3e0013_WYG_060-27b>¶
　　菊花子　　枸杞子　　蛇牀子　　五味子¶
　　菴䕡子　　地膚子　　烏麻子　　牡荆子¶
　　乾地黄　　薯蕷　　　桂心(各二/兩)　蓯蓉(三/兩)¶
　右十六味為末蜜丸如梧子酒服二十丸日二夜一¶
塡骨圓治五勞七傷補五臓除萬病方¶
　　石斛　　　人參　　　當歸　　　牡䝉¶
　　石長生　　石韋　　　白术　　　逺志¶
　　蓯蓉　　　巴㦸天　　紫菀　　　茯苓¶
<pb:KR3e0013_WYG_060-28a>¶
　　乾薑　　　天雄　　　蛇牀子　　牛膝¶
　　牡蠣　　　附子　　　牡丹　　　栢子仁¶
　　甘草　　　薯蕷　　　阿膠　　　乾地黄¶
　　五味子(各二/兩)蜀椒(三/兩)¶
　右二十六味為末白蜜和丸如梧子大酒服三丸日¶
　三¶
通明圓治五勞七傷六極彊力行事舉重重病後骨髓¶
未滿房室所食不消胃氣不平方¶
<pb:KR3e0013_WYG_060-28b>¶
　　麥門冬(三/斤)　乾地黄　　石韋(各一/斤)　紫菀¶
　　五味子　　肉蓯蓉　　甘草　　　阿膠¶
　　杜仲　　　逺志　　　茯苓　　　天雄(各半/斤)¶
　右十二味為末蜜丸如梧子食上若酒服十丸日再¶
　加至二十丸¶
補虚益精大通圓治五勞七傷百病方¶
　　乾地黄(八/兩)　乾薑　　　當歸　　　石斛¶
　　肉蓯蓉　　天門冬　　白术　　　甘草¶
<pb:KR3e0013_WYG_060-29a>¶
　　芍藥　　　人參(各六/兩)　麻子仁(半/兩)　紫菀¶
　　大黄　　　黄芩(各五/兩)　蜀椒(三/升)　　防風(四/兩)¶
　　茯苓　　　杏仁(各三/兩)　白芷(一/兩)¶
　右十九味為末白蜜棗膏丸如彈子空腹服一丸日¶
　三服十日效¶
赤石脂圓治五勞七傷每事不如意男子諸疾方¶
　　赤石脂　　山茱茰(七/分)　防風　　　逺志¶
　　栝蔞根　　牛膝　　　杜仲　　　薯蕷(各四/分)¶
<pb:KR3e0013_WYG_060-29b>¶
　　石韋(三/分)　　肉蓯蓉(二/分)　蛇牀子(六/分)　菖蒲¶
　　續斷　　　天雄　　　栢子仁(各五/分)¶
　右十五味為末蜜棗膏和丸如梧子大空腹服五丸¶
　日三服十日知久服不老加莵絲子四分佳¶
鹿角圓補益方¶
　　鹿角　　　白馬莖　　石斛　　　薯蕷¶
　　乾地黄　　人參　　　莵絲子　　防風¶
　　蛇牀子(各五/分)山茱茰　　杜仲　　　赤石脂¶
<pb:KR3e0013_WYG_060-30a>¶
　　澤瀉　　　乾薑(各四/分)　石龍芮　　逺志(各三/分)¶
　　五味子　　牛膝　　　巴㦸天(各六/分)天雄(二/分)¶
　　蓯蓉(七/分)¶
　　一方無乾薑五味子¶
　右二十一味為末蜜丸如梧子酒服三十丸日二忌¶
　米醋¶
蓯蓉圓補虚益氣治五臓虚勞損傷隂痺隂下濕癢或¶
生瘡莖中痛小便餘瀝四肢嘘吸陽氣絶陽脉傷方¶
<pb:KR3e0013_WYG_060-30b>¶
　　蓯蓉　　　薯蕷(各五/分)　蛇牀子　　逺志(各四/分)¶
　　莵絲子(六/分)　天雄(八/分)　　五味子(七/分)　山茱茰(七/分)¶
　　巴㦸天(四/分)¶
　右九味為末蜜丸如梧子酒服二十丸日二加至二¶
　十五丸¶
乾地黄圓治五勞七傷六極臓腑虚弱飲食不下顔色¶
黧黯八風所傷補虚益氣進食資顔色長陽方¶
　　乾地黄　　茯苓　　　天雄(各七/分)　蛇牀子(六/分)¶
<pb:KR3e0013_WYG_060-31a>¶
　　桂心　　　麥門冬(各五/分)逺志　　　蓯蓉¶
　　杜仲　　　甘草(各十/分)　五味子(四/分)　阿膠¶
　　棗肉(各八/分)¶
　右十三味為末蜜丸如梧子酒下二十丸日再加至¶
　三十丸常服彌佳¶
治虚勞不起囊下癢汗出小便淋瀝莖中數痛尿時赤¶
黄甚者失精劇苦溺血目視&KR0617;&KR0617;見風淚出莖中冷精¶
氣衰兩膝腫不能乆立起則目眩補虚方¶
<pb:KR3e0013_WYG_060-31b>¶
　　蛇牀子　　細辛　　　天雄　　　大黄¶
　　栢子仁　　菟絲子　　杜仲　　　茯苓¶
　　防風　　　萆薢　　　菖蒲　　　澤瀉(各四/兩)¶
　　逺志　　　牛膝(各六/分)　栝蔞根(三/分)　山茱茰¶
　　桂心　　　蓯蓉　　　薯蕷　　　蜀椒¶
　　石韋　　　曰术(各五/分)¶
　右二十二味為末蜜丸如梧子酒服十五丸日再漸¶
　加至五十丸十五日身體輕三十日聰明五十日康¶
<pb:KR3e0013_WYG_060-32a>¶
　健復壮¶
覆盆子圓治五勞七傷羸瘦補益令人充健方¶
　　覆盆子　　莵絲子(各十/二分)蓯蓉　　　鹿茸¶
　　巴㦸天　　白龍骨　　茯苓　　　天雄¶
　　白石英　　五味子　　續斷　　　薯蕷(各十/分)¶
　　乾地黄(八/分)　蛇牀子(五/分)　逺志　　　乾薑(各六/分)¶
　右十六味為末蜜丸如梧子酒服十五丸日再細細¶
　加至三十丸慎生冷陳臭(張文仲方無龍骨鹿茸天/雄續斷石英有石斛白术)¶
<pb:KR3e0013_WYG_060-32b>¶
　(桂心枸杞子人參栢子仁澤瀉各六分牛膝四/分山茱茰五分赤石脂甘草各八分細辛四分)¶
治五勞七傷虚羸無力傷極方¶
　　莵絲子　　五味子(各二/兩)蛇牀子(一/兩)¶
　右三味為末蜜丸如梧子每服十丸日三服禁如常¶
　法¶
補益方¶
　　乾漆　　　栢子仁　　山茱茰¶
　　酸棗仁(各四/分)¶
<pb:KR3e0013_WYG_060-33a>¶
　右四味為末蜜丸如梧子每服二七丸加至二十丸¶
　日二¶
曲囊圓治風冷補虚弱亦主百病方¶
　　乾地黄　　薯蕷　　　牡蠣　　　天雄¶
　　蛇牀子　　逺志　　　杜仲　　　鹿茸¶
　　桂心　　　五味子　　鹿藥草　　石斛¶
　　車前子　　莵絲子　　肉蓯蓉　　雄雞肝¶
　　未連蠶蛾(各等/分)¶
<pb:KR3e0013_WYG_060-33b>¶
　右十七味欲和任意𢷬末蜜丸如小豆大酒服三丸¶
　加至七丸日三夜一禁如常法須令常有藥氣大益¶
　人服藥十日以後少少得强¶
崔平世治五勞七傷方¶
　　鍾乳粉　　萆薢(各一/分)　巴㦸天(二/分)¶
　　乾薑(三分一作/乾地黄)　　　　莵絲子　　蓯蓉(各二/分)¶
　右六味為末蜜丸如梧子酒服七丸日三服訖行百¶
　歩酒服三合更行三百歩胷中熱定即食乾飯牛羊¶
<pb:KR3e0013_WYG_060-34a>¶
　兎肉任為羮去肥膩餘不忌¶
明目益精長志倍力久服長生耐老方¶
　　逺志　　　茯苓　　　細辛　　　莵絲子¶
　　木蘭　　　續斷　　　人參　　　菖蒲¶
　　龍骨　　　當歸　　　芎藭　　　茯神(各五/分)¶
　右十二味為末蜜丸如梧子服七丸至十丸日二夜¶
　一滿三年益智¶
磁石酒療丈夫虚勞冷骨中疼痛陽氣不足隂下疥(一/作)¶
<pb:KR3e0013_WYG_060-34b>¶
(痛/)熱方¶
　　磁石　　　石斛　　　澤瀉　　　防風(各五/兩)¶
　　杜仲　　　桂心(各四/兩)　天雄　　　桑寄生¶
　　天門冬　　黄耆(各三/兩)　石南(二/兩)　　狗脊(八/兩)¶
　右十二味㕮咀以酒四斗浸漬服三合漸加至五合¶
　日再服亦可單漬磁石服之¶
石英煎治男子女人五勞七傷消枯羸瘦風虚痼冷少¶
氣力無顔色不能動作口苦咽燥眠中不安惡夢驚懼¶
<pb:KR3e0013_WYG_060-35a>¶
百病方¶
　　白石英(碎如米以醇酒九升銅器中㣲火煎/取三升以竹篾攪勿住手去滓澄清)¶
　　紫石英(各一斤/製同上)　　　　乾地黄(一/斤)　白蜜(三/斤)¶
　　酥　　　　桃仁(各三/升)　石斛(五/兩)　　栢子仁¶
　　逺志　　　茯苓　　　山茱茰　　人參¶
　　麥門冬　　桂心　　　乾薑　　　五味子¶
　　白术　　　蓯蓉　　　甘草　　　天雄¶
　　白芷　　　細辛　　　芎藭　　　黄耆¶
<pb:KR3e0013_WYG_060-35b>¶
　　防風　　　薯蕷(各二/兩)¶
　右二十四味治下篩内煎中如不足加酒取足為限¶
　煎令可丸丸如梧子大酒服二十丸日三稍加至四¶
　十丸為度無藥者可單服煎令人肥白充實¶
麋角圓丸¶
　取當年新角連腦頂者為上看角根有斫㾗處亦堪¶
　用退角根下平者是不堪諸麋角丸方凡有一百一¶
　十方此特出衆方之外容成子羔服而羽化夫造此¶
<pb:KR3e0013_WYG_060-36a>¶
　藥取角五具或四具三具兩具一具為一劑先去尖¶
　一大寸即各長七八寸取勢截斷量把鎊得即於長¶
　流水中以竹器盛懸浸可十宿如無長流水處即於¶
　净盆中滿著水浸毎夜易換即将出削去皴皮以利¶
　鎊鎊取白處至心即止以清粟米泔浸兩宿初經一¶
　宿即乾握去舊水置新絹上曝乾浄擇去惡物粗骨¶
　皮及鎊不匀者即以無灰美酒於大白甆器中浸經¶
　兩宿其酒及器物隨藥多少其藥及酒俱入浄釡中¶
<pb:KR3e0013_WYG_060-36b>¶
　初武火煮一食久後卽又著火㣲煎如蟹目沸以栁¶
　木箆長四尺濶三指徐攪不得住手困則易人時時¶
　更添美酒以成煎為度煎之皆須平旦下手不得經¶
　兩宿仍看屑消似希膠即以牛乳五大升酥一斤以¶
　次漸下後藥¶
　　麋角(一條炙令黄為散/與諸藥同制之)　㯽榔　　　通草¶
　　秦芁　　　人參　　　甘草¶
　　莵絲子(酒浸兩宿/待乾别𢷬)　　　肉蓯蓉(各一/兩)¶
<pb:KR3e0013_WYG_060-37a>¶
　右𢷬為散如不要補即不須此藥共煎又可一食時¶
　候藥似稠粥即止火少時歇熱氣即投諸藥散相和¶
　攪令相得仍待少時漸稠粘堪作丸即以新器盛貯¶
　以衆手一時丸就如梧子大若不能衆手丸就旋暖¶
　漸丸亦得如粘手著少酥塗手其服餌之法空腹取¶
　三果漿以下之如無三果漿酒下亦得初服三十丸¶
　日加一丸至五十丸為度日二服初服一百日内忌¶
　房室服經一月腹内諸疾自相驅逐有㣲利勿恠漸¶
<pb:KR3e0013_WYG_060-37b>¶
　後多泄氣能食聰耳明目補心神安臓腑填骨髓理¶
　腰脚能久立髪白更黒貌老還少患氣者加枳實青¶
　木香准前各一大兩若先曾服丹石等藥即以三黄¶
　丸食上壓令宣泄如飲酒食麫口乾鼻中氣粗眼澀¶
　即以蜜漿飲之即止如不止加三黄丸使㣲利諸凡¶
　如此一度發動已後方始調暢服至二百日面皴自¶
　展光澤一年齒落更生强記身輕若風日行數百里¶
　二年常令人肥飽少食七十以上却成後生三年腸¶
<pb:KR3e0013_WYG_060-38a>¶
　作筋髓預見未明四年常飽不食自見仙人三十已¶
　下服之不輟顔一定而不變其藥修合時須淨室中¶
　不得令雞犬女人孝子等見婦人服之亦佳¶
治五臓虚勞小腹弦急脹熱方¶
　灸腎輸五十壮老小損之若虚冷可至百壮横三間¶
　寸灸之¶
　¶
　¶
<pb:KR3e0013_WYG_060-38b>¶
　¶
　¶
　¶
　¶
　¶
　¶
　¶
　備急千金要方卷六十¶
