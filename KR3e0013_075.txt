# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:17.289289
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷七十五
<pb:KR3e0013_WYG_075-1a>¶
欽定四庫全書¶
　備急千金要方卷七十五　唐　孫思邈　撰¶
　　　　　　　　　　　　宋　林億等　校正¶
　備急方¶
　　卒死第一(方法/灸)¶
治卒死無脉無他形候隂陽俱竭故也治之方¶
　牽牛臨鼻上二百息牛䑛必瘥牛不肯䑛著鹽汁塗¶
　面上牛即肯䑛¶
<pb:KR3e0013_WYG_075-1b>¶
又方牛馬屎絞取汁飲之無新者水和乾者亦得(肘後/方云)¶
(乾者以人溺觧/之此扁鵲法)¶
又方炙熨斗熨兩脇下(解急方云/又治屍厥)¶
針灸法¶
針間使各百餘息又灸鼻下人中一名鬼客㕔(肘後方/云又治)¶
(屍/厥)¶
治魘死不自覺者方¶
　愼燈火勿令人手動牽牛臨其上即覺若卒不能語¶
<pb:KR3e0013_WYG_075-2a>¶
　取東門上雞頭爲末以酒服之¶
治卒魘死方¶
　𢷬韭汁灌鼻孔中劇者灌兩耳(張仲景云/灌口中)¶
治鬼魘不悟方¶
　伏龍肝爲末吹鼻中¶
又方皁莢爲末如大豆許吹鼻中嚏則氣通起死回生¶
(集驗方云/治中惡)¶
辟魘方¶
<pb:KR3e0013_WYG_075-2b>¶
　雄黄如棗大繫左腋下令人終身不魘(張文仲云/男左女右)¶
又方灸兩足大趾叢毛中各二七壯(肘後方云華陀法/又救卒死中惡)¶
治中惡方¶
　蔥心黄刺鼻孔中血出愈(肘後方云入十八寸無苦/使目中血出佳崔氏云男)¶
　(左女/右)¶
又方大豆二七粒爲末雞子黄并酒相和頓服¶
又方使人尿其面上可愈(肘後方云/此扁鵲法)¶
又方灸胃管五十壯愈¶
<pb:KR3e0013_WYG_075-3a>¶
治中惡并蟲毒方¶
　冷水和伏龍肝如雞子大服之必吐¶
又方温二升猪肪頓服之¶
又方車&KR2343;脂如雞子大酒服¶
治卒忤方(此病即今人所謂中惡者與卒死/鬼擊亦相類為治皆參取而用之)¶
　鹽八合以水三升煮取一升半分二服得吐即愈(備/急)¶
　(方云治/鬼擊)若小便不通筆頭七枚燒作灰末水和服之¶
　即通¶
<pb:KR3e0013_WYG_075-3b>¶
又方犢子屎半盞酒三升煮服之亦治霍亂(肘後方云/治鬼擊大)¶
(牛亦/可用)¶
又方書墨爲末水服一錢七¶
又方臘月野狐腸燒末以水服方寸匕死鼠灰亦佳¶
灸法(治卒/忤死)¶
灸手十指爪下各三壯餘治同上方(備急方云治卒死/而張目反折者)¶
又灸人中三壯又灸肩井百壯又灸間使七壯又灸巨¶
闕百壯¶
<pb:KR3e0013_WYG_075-4a>¶
還魂湯治卒感忤鬼擊飛屍諸奄忽氣絶無復覺或已¶
死咬口口噤不開去齒下湯湯入口不下者分病人髪¶
左右足踏肩引之藥下復増取盡一升須臾立蘇方¶
　　麻黄(三/兩)　　桂心(二/兩)　　甘草(一/兩)　　杏仁(七十/粒)¶
　右四味㕮咀以水八升煮取三升分三服(肘後方云/張仲景方)¶
　(云桂/不用)¶
治卒死鬼擊及刀兵所傷血漏腹中不出煩滿欲絶方¶
　雄黄粉酒服一刀圭日三血化為水¶
<pb:KR3e0013_WYG_075-4b>¶
治鬼擊病方(鬼擊之病得之無漸卒著人如刀刺狀胷/脇腹内絞急切痛不可抑按或即吐血或)¶
(鼻口血出或下/血一名鬼排)¶
　　雞屎白(如棗/大)青花麻(一/把)¶
　右二味以酒七升煮取三升熱服須㬰發汗若不汗¶
　熨斗盛火灸两脇下使熱汗出愈¶
又方艾如雞子大三枚以水五升煮取二升頓服¶
又方吹酢少許鼻中¶
灸法¶
<pb:KR3e0013_WYG_075-5a>¶
灸人中一壯立愈不瘥更灸¶
又灸臍上一寸七壯及两踵白肉際取瘥又灸臍下一¶
寸三壯¶
治五絶方(夫五絶者一曰自縊二曰牆壁壓迮/三曰溺水四曰魘寐五曰産乳絶)¶
　取半夏一兩細下篩吹一大豆許内鼻中即活心下¶
　温者一日亦可治¶
治自縊死方¶
　凡救自縊死者極須按定其心勿截繩手抱起徐徐¶
<pb:KR3e0013_WYG_075-5b>¶
　解之心下尚温者以氍毹覆口鼻兩人吹其兩耳¶
又方强臥以物塞兩耳竹筒内口中使兩人痛吹之塞¶
口傍無令氣得出半日死人即噫噫即勿吹也¶
又方𢷬皁莢細辛屑如胡豆大吹兩鼻中¶
又方刺雞冠血出滴著口中即活男雌女雄¶
又方雞屎白如棗大酒半盞和灌口及鼻中佳¶
又方皁莢爲末以蔥葉吹入兩鼻中逆出更吹¶
又方梁上塵如大豆許各内一小竹筒中四人各捉一¶
<pb:KR3e0013_WYG_075-6a>¶
筒同時吹兩耳兩鼻即活¶
又方尿鼻口眼耳中并捉頭髪一撮如筆管大掣之立¶
活¶
又方雞血塗喉下¶
又方藍青汁灌之¶
又方炙四肢大節䧟大指夲文名曰地袖各七壯¶
治熱暍方¶
　取道上熱塵土以壅心上少冷即易氣通止¶
<pb:KR3e0013_WYG_075-6b>¶
又方令暍人仰臥以熱土壅臍上令臍中温即愈¶
又方可飲熱湯亦可内少乾薑橘皮飲之稍稍咽勿頓¶
使飽但以熱土及壅臍上佳¶
又方濃煮蓼取汁三升飲之即愈不瘥更灌¶
又方張死人口令通以煖湯徐徐灌口中小舉死人頭¶
令湯入腹須臾即蘇¶
又方使人嘘其心令煖易人爲之¶
又方抱狗子若雞心上熨之¶
<pb:KR3e0013_WYG_075-7a>¶
又方屋上南畔瓦熱熨心冷易之¶
又方灌地漿一盞即愈¶
又方地黄汁一盞服之¶
又方水半升和麵一大抄服之¶
治落水死方¶
　以竈中灰布地令厚五寸以甑側著灰上令死者伏¶
　於甑上使頭小埀下炒鹽二方寸匕内竹管中吹下¶
　孔中即當吐水水下因去甑下死者著灰中壅身使¶
<pb:KR3e0013_WYG_075-7b>¶
　出鼻口即活¶
又方掘地作坑熬數斛灰内坑中下死人覆灰濕徹即¶
易勿令大熱博人灰冷更易半日即活¶
又方取大甑傾之死人伏其上令死人口臨甑口然葦¶
火二七把燒甑中當死人心下令煙出小入死人鼻口¶
中鼻口中水出盡則活火盡復益之常以手候死人身¶
及甑勿令甚熱當令火氣能使死人心下足得煖卒無¶
甑者於岸側削地如甑空下如竈燒令煖以死人著上¶
<pb:KR3e0013_WYG_075-8a>¶
亦可用車轂爲之勿令隠其腹令死人低頭水得出并¶
炒灰數斛令煖以粉身濕更易温者¶
又方但埋死人煖灰中頭足俱没惟開七孔¶
又方倒懸死人以好酒灌鼻中又灌下部又酢灌鼻亦¶
得¶
又方綿裹皁莢内下部中須臾出¶
又方裹石灰内下部中水出盡則活¶
又方倒懸解去衣去臍中垢極吹兩耳起乃止¶
<pb:KR3e0013_WYG_075-8b>¶
又方熬沙覆死人面上下有沙但出鼻口耳沙冷濕即¶
易¶
又方竈中灰二石埋死人從頭至足出七孔即活¶
又方屈兩脚著生人兩肩上死人背向生人背即負持¶
走行吐出水便活¶
又方解死人衣炙臍中凡落水經一宿猶可活¶
治冬月落水凍四肢直口噤尚有微氣者方¶
　以大器中熬灰使煖盛以囊薄其心上冷即易心煖¶
<pb:KR3e0013_WYG_075-9a>¶
　氣通目得轉口乃開可温尿粥稍稍吞之即活若不¶
　先温其心便持火炙身冷氣與火争即死¶
治凍爛瘡方¶
　猪後懸蹄以夜半時燒研細篩以猪脂和𫝊(亦治/小兒)¶
治入水手足踵痛方¶
　𢷬生胡麻薄之¶
治酒醉中酒恐爛五臟方¶
　以湯著槽中漬之冷復易夏亦用湯¶
<pb:KR3e0013_WYG_075-9b>¶
又方𢷬茆根汁飲三升¶
又方凡醉不得安臥不動必須使人摇轉不住特忌當¶
風席地及水洗飲水交接¶
治飲酒頭痛方¶
　竹茹五兩以水八升煮取五升去滓令冷内破雞子¶
　五枚攪匀更煮二沸飲二升使盡瘥¶
治飲酒腹滿不消方¶
　煮鹽湯以竹筒灌大孔中¶
<pb:KR3e0013_WYG_075-10a>¶
治飲酒中毒方¶
　煮大豆三沸飲汁三升¶
又方酒漬乾椹汁服之¶
治酒病方¶
　　蔥白　　　䜴(各一/升)¶
　右二味以水四升煮取二升頓服¶
治飲酒房勞虚受熱積日不食四月中熱飲酒不已酒¶
入百脉心氣虚令人錯謬失常方¶
<pb:KR3e0013_WYG_075-10b>¶
　　芍藥　　　人參　　　白薇　　　栝蔞根¶
　　枳實　　　知母(各二/兩)　甘草(一/兩)　　生地黄(八/兩)¶
　　酸棗仁(半/升)　茯神(三兩外臺/作茯苓)¶
　右十味㕮咀以水一斗煮取三升分三服¶
治連月飲酒咽喉爛舌上生瘡方¶
　　大麻仁(一/升)　黄芩(二兩肘後/用黄蘗)¶
　右二味爲末蜜和丸含之(千金翼用/黄蘗二兩)¶
治酒醉不醒方¶
<pb:KR3e0013_WYG_075-11a>¶
　飲葛根汁一斗二升取醒止(肘後方云治大醉/連日煩毒不堪)¶
飲酒令人不醉方¶
　　栢子仁　　麻子仁(各二/兩)¶
　右二味治下篩爲一服進酒三倍¶
又方葛花　　　小豆花(各等/分)¶
　右二味合爲末服三方寸匕飲時仍進葛根汁芹汁¶
　及枇杷葉飲並能倍酒¶
又方九月九日菊花爲末臨飲服方寸匕¶
<pb:KR3e0013_WYG_075-11b>¶
又方小豆花葉隂乾百日爲末服之¶
又方五月五日取井中倒生草枝隂乾爲末酒服之¶
飲酒令無酒氣方¶
　乾蔓菁根二七枚三遍蒸爲末取兩錢許酒後水服¶
治惡酒健嗔方¶
　空井中倒生草燒灰飲之勿令知¶
又方取其人牀上塵和酒飲之¶
斷酒方¶
<pb:KR3e0013_WYG_075-12a>¶
　　柳花　　　臘月鼠頭灰¶
　右二味等分爲末黄昏時酒服一杯¶
又方酒七升著瓶中熟朱砂半兩著酒中急塞瓶口安¶
著猪圈中任猪摇動經七日取酒盡飲¶
又方正月一日酒五升淋碓頭𢷬一下取飲之¶
又方故氈中枲耳子七枚燒作灰黄昏時煖一杯酒呪¶
言與病狂人飲也勿令知之後不喜飲酒也¶
又方白猪乳汁一升飲之永不飲酒¶
<pb:KR3e0013_WYG_075-12b>¶
又方刮馬汗和酒與飲終身不飲¶
又方虎屎中骨燒末和酒與飲¶
又方鸕鷀屎燒灰水服方寸匕永斷¶
又方取毛鷹一過吐毛水煮去毛頓服¶
又方故紡車絃燒灰和酒與服¶
又方驢駒衣燒灰酒飲方寸匕¶
又方自死蠐螬乾𢷬末和酒與飲永世聞酒名即嘔神¶
驗¶
<pb:KR3e0013_WYG_075-13a>¶
又方酒客吐中肉七枚隂乾燒末服之¶
又方酒漬汗靴替一宿平旦空腹與飲即吐不喜見酒¶
又方白狗乳汁酒服之¶
又方臘月馬腦和酒服之¶
　¶
　¶
　¶
　¶
<pb:KR3e0013_WYG_075-13b>¶
　¶
　¶
　¶
　¶
　¶
　¶
　¶
　備急千金要方卷七十五¶
