# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:17.162216
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷六十九
<pb:KR3e0013_WYG_069-1a>¶
欽定四庫全書¶
　備急千金要方卷六十九　唐　孫思邈　撰¶
　　　　　　　　　　　　宋　林億等　校正¶
　痔漏方¶
　　九漏第一(瘰&KR0659;附/方)　(論法/灸)¶
論曰夫九漏之爲病皆寒熱瘰癧在於頸腋者何氣使¶
生此皆鼠瘻寒熱之毒氣也堤留於脉而不去者也鼠¶
瘻之本皆根在於臟其末上出於頸腋之下其浮於脉¶
<pb:KR3e0013_WYG_069-1b>¶
中而未著於肌肉而外為膿血者易去去之奈何曰請¶
從其末引其本可使衰去而絶其寒熱審按其道以予¶
之徐從末以去之其小如麥者一刺之三刺已决其死¶
生奈何曰反其目視其中有赤脉從上下貫瞳子見一¶
脉一嵗死見一脉半一嵗半死見二脉二嵗死見二脉¶
半二嵗半死見三脉三嵗死赤脉不下貫瞳子可治也¶
凡項邉腋下先作瘰癧者欲作漏也宜禁五辛酒麫及¶
諸熱食凡漏有似石癰累累然作癧子有核在兩頸及¶
<pb:KR3e0013_WYG_069-2a>¶
腋下不痛不熱治者皆練石散傅其外内服五香連翹¶
湯下之已潰者治如癰法諸漏結核未破者火針針使¶
著核結中無不瘥者何謂九漏一曰狼漏二曰鼠漏三¶
曰螻蛄漏四曰蠱漏五曰蚍蜉漏六曰蠐螬漏七曰浮¶
沮漏八曰瘰&KR0659;漏九曰轉脉漏¶
空青商陸散治狼漏始發於頸腫無頭有根起於缺盆¶
之上連延耳根腫大此得之憂恚氣上不得下其根在¶
肝(一作/肺)空青主之商陸為之佐方¶
<pb:KR3e0013_WYG_069-2b>¶
　　空青　　　蝟腦(各二/分)　蝟肝(一具/乾)　芎藭(半/分)¶
　　獨活　　　黄芩　　　鼈甲　　　婦人蓐草¶
　　商陸　　　斑猫　　　乾薑　　　地膽¶
　　當歸　　　茴香　　　&KR0552;石(各一/分)　蜀椒(三十/粒)¶
　右十六味治下篩酒下方寸匕日三服十五日¶
狸骨知母散治鼠漏始發於頸無頭尾如鼷鼠(闕/)　熱¶
脫肉此得之食有鼠毒不去其根在胃狸骨主(闕/)¶
為之佐方¶
<pb:KR3e0013_WYG_069-3a>¶
　　狸骨　　　知母　　　桂心　　　鯪鯉¶
　　山龜殻　　甘草　　　雄黄　　　乾薑(各等/分)¶
　右八味治下篩飲服方寸匕日三仍以蜜和内瘡中¶
　無不瘥先灸作瘡後以藥𫝊之已作瘡不用灸¶
地黄膏治鼠漏瘡瘥復發及不愈出膿血不止方¶
　右以不中水猪脂㕮咀生地黄内脂中令脂與地黄¶
　足相淹和煎六七沸其瘡先用桑灰汁洗去惡汁次¶
　以地黄膏傅上日一易¶
<pb:KR3e0013_WYG_069-3b>¶
治鼠漏方¶
　右用蛇虺所吞鼠燒末服方匕日再不過三服此大¶
　騐但難遇耳并傅瘡中佳¶
又方死鼠(一枚中/形者)亂髪(如鷄子/大一枚)¶
　右二味以臘月猪脂煎之令消盡膏成分作二分一¶
　分稍稍塗瘡一分稍稍酒服之瘥鼠子當從瘡中出¶
　良¶
荏子桔梗圓治螻蛄漏始發於頸項状如腫此得之食¶
<pb:KR3e0013_WYG_069-4a>¶
𤓰菓實毒不去其根在大腸荏子主之桔梗為之佐方¶
　　荏子　　　龍骨(各半/兩)　附子(一/兩)　　蜀椒(百/粒)¶
　　桂心　　　桔梗　　　乾薑　　　&KR0552;石¶
　　獨活　　　芎藭(各一/分)¶
　右十味為末以棗二十枚合𢷬醋漿和丸如(闕/)¶
　漿下五丸加至十丸¶
雄黄黄芩散治蜂漏始發於頸瘰&KR0659;三四處俱相連以¶
潰此得之飲流水中有風毒不去其根在脾雄黄主之¶
<pb:KR3e0013_WYG_069-4b>¶
黄芩為之佐方¶
　　雄黄　　　黄芩(各一/兩)　蜂房(一/具)　　茴香¶
　　吳茱茰　　乾薑(各半/兩)　蜀椒(二百/粒)　鼈甲¶
　右八味治下篩𫝊瘡口上日一度十日止¶
礜石防風散治蚍蜉漏始發於頸初得如傷寒此得之¶
食中有蚍蜉毒不去其根在腎礜石主之防風為之佐¶
方¶
　　礬石　　　防風　　　知母　　　雌黄¶
<pb:KR3e0013_WYG_069-5a>¶
　　桃白皮　　乾地黄　　獨活　　　青黛¶
　　斑猫　　　白芷　　　松脂(一作/栢脂)　芍藥¶
　　海藻　　　當歸(各一/分)　白术　　　蝟皮(各四/分)¶
　　蜀椒(百/粒)¶
　右十七味治下篩飲服一錢匕日三¶
礬石白术散治蠐螬漏始發於頸下無頭尾如棗核塊¶
累移在皮中使人寒熱心滿此得之因喜怒哭泣其根¶
在心礬石主之白术為之佐方¶
<pb:KR3e0013_WYG_069-5b>¶
　　礬石　　　白术　　　空青　　　當歸¶
　　細辛(一/兩)　　蝟皮　　　斑猫　　　枸杞¶
　　地膽(各一/分)　乾烏腦(三七/豆許)¶
　右十味治下篩以醋漿服方寸匕日三病在上側輪¶
　卧在下髙枕卧使藥流下¶
地膽甘草散治浮沮漏始發於頸如兩指使人寒熱欲¶
卧此得之因思慮憂懣其根在膽地膽主之甘草為之¶
佐方¶
<pb:KR3e0013_WYG_069-6a>¶
　　地膽　　　雄黄　　　乾薑　　　續斷¶
　　石決明　　菴䕡根　　龍膽(各三/分)　細辛(二/分)¶
　　大黄(半/分)　　甘草(一/分)¶
　右十味治下篩𫝊瘡日四五度(古今録驗無/雄黄有硫黄)¶
雌黄芍藥圓治瘰&KR0659;漏始發於頸有根初苦痛令人寒¶
熱此得之因新沐濕結髪汗流於頸所致其根在腎雌¶
黄主之芍藥為之佐方¶
　　雌黄　　　芍藥　　　茯苓　　　續斷¶
<pb:KR3e0013_WYG_069-6b>¶
　　乾地黄　　空青　　　礜石　　　乾薑¶
　　桔梗　　　蜀椒　　　恒山　　　虎腎¶
　　狸肉　　　烏腦　　　斑猫　　　礬石(各一/分)¶
　　附子(一/兩)¶
　右十七味為末蜜丸如大豆酒服十丸日二¶
斑猫白芷圓治轉脉漏始發於頸濯濯脉轉苦驚　身¶
振寒熱此得之因驚臥失枕其根在小腸(集驗/作心)斑猫(闕/)¶
之白芷為之佐方¶
<pb:KR3e0013_WYG_069-7a>¶
　　斑猫　　　白芷　　　綠青　　　大黄(各二/分)¶
　　升麻　　　鍾乳　　　甘草　　　防風¶
　　地膽　　　續斷　　　麝香　　　礜石(各一/分)¶
　　人参　　　當歸　　　桂心(各二/兩)　白术¶
　　麥門冬(各一/兩)¶
　右十七味為末蜜丸如大豆酒服十丸日三勿食菜¶
　慎房室百日(外臺無大黄桂心/麥門冬白术鍾乳)¶
治九漏方¶
<pb:KR3e0013_WYG_069-7b>¶
　　空青　　　商陸　　　知母　　　狸骨¶
　　桔梗　　　防風　　　荏子　　　礬石¶
　　黄芩　　　白芷　　　芍藥　　　甘草¶
　　雌黄　　　白术　　　礜石　　　地膽¶
　　斑猫　　　雄黄(各等/分)¶
　右十八味為末蜜丸如大豆以酢服三丸三十日知¶
　四十日愈六十日平復百日内慎房室(一方為散醋/服一刀圭日)¶
　(二老/小半)¶
<pb:KR3e0013_WYG_069-8a>¶
又方蝟皮(半/枚)　　鯪鯉甲　　&KR0008;雞(各四/枚)　蜥蜴¶
　　蜈蚣(各一/枚)　蜀椒　　　附子　　　當歸¶
　　蜂房　　　地榆　　　桂心　　　通草¶
　　乾漆　　　牡丹　　　薏苡仁　　蒺藜子¶
　　漏蘆(一作/雚蘆)　龍膽(一作/龍骨)　土𤓰(各三/分)　斑猫(四/分)¶
　　蛇牀子　　苦参　　　大黄　　　雄黄¶
　　蛇蜕皮　　䕡茹　　　細辛(各二/分)　鶴骨(六/分)¶
　右二十八味治下篩酒服五分匕以知為度日二服¶
<pb:KR3e0013_WYG_069-8b>¶
又方斑猫(七十/枚)　蝟皮　　　真珠　　　雄黄(各一/分)¶
　右四味治下篩酒服半錢七日三¶
又方末成錬松脂填瘡孔令滿日三四度七日瘥有神¶
驗¶
又方斑猫(二七/枚)　雄黄　　　桂心　　　犀角(各一/兩)¶
　右四味治下篩酒服一錢匕日再服病從小便出¶
又方馬齒莧(隂/乾)臘月燭燼(各等/分)¶
　右二味為末以臘月猪脂和其瘡先以暖泔清洗淨¶
<pb:KR3e0013_WYG_069-9a>¶
　拭乾然後以藥傅之日三¶
又方乾牛屎　　乾人屎(各等/分)¶
　右二味𢷬先用綿羃瘡上綿上著屎蟲聞屎香即出¶
　若癢即舉綿去之更别取屎及綿著其上如前蟲盡¶
　乃止¶
又方苦瓠四枚大如盞者各穿一孔如指大置湯中煮¶
十數沸取一竹筒長一尺一頭内瓠孔中一頭注瘡孔¶
上冷則易之徧止¶
<pb:KR3e0013_WYG_069-9b>¶
治一切漏方¶
　　斑猫(四十/枚)　䜴(四十/九粒)　　元青(二十/枚)　生大豆黄¶
　　地膽(各十/枚)　蜈蚣(一升/半)　犀角　　　牛黄(各棗/核大)¶
　右八味為末蜜丸如梧子大飲服二丸須㬰多作酸¶
　漿粥冷飲之病從小便出尿盆中相視如有蟲形状¶
　又似膠汁此病出也間日一服飲粥如常小弱者隔¶
　三四日候無蟲出瘡漸瘥特忌油膩一切器物皆須¶
　灰洗乃作食(崔氏云治九漏初服藥少夜食明旦服/二丸至七日甚虚悶可煮食蔓菁菜羮)¶
<pb:KR3e0013_WYG_069-10a>¶
　(自餘脂膩醋口味果子之類並不得食人强隔日一/服人弱兩三日一服瘥後仍作二十日将息便不須)¶
　(服/)¶
又方煮鹽花以麫擁病上内鹽花麫匡中厚二寸其下¶
以桑葉三重藉鹽候冷熱得所可忍冷則無益熱則以¶
肉一日一度候瘰&KR0659;根株勢消則止若已作瘡者𢷬穄榖¶
為末粉之¶
又方槲北隂白皮三十斤剉碎以水一石煑取一斗去¶
滓煎如糖又取都厠上雌雄鼠屎各十四枚燒令汁盡¶
<pb:KR3e0013_WYG_069-10b>¶
為末内煎中又温酒一升投煎中合攪之羸人服五合¶
當有蟲出¶
又方霜下瓠花曝乾為末傅之¶
又方𢷬土𤓰根𫝊之燥則易不限時節¶
又方死蛇去皮肉取骨為末合和封瘡上大痛以杏仁¶
膏摩之止¶
又方死蛇和臘月猪脂合燒灰為末内孔中¶
又方燒死蜣蜋為末醋和塗又死蛇灰醋和𫝊之¶
<pb:KR3e0013_WYG_069-11a>¶
又方故布裏鹽如彈丸大燒令赤為末酒服¶
又方服白馬屎汁一升¶
又方水研杏仁服之¶
又方猪脂一升酒五合煎沸頓服之¶
又方鹽麫和燒灰傅之¶
又方正月雄狐屎隂乾𢷬末水和服¶
治漏作瘡孔方¶
　右用露蜂房爲末臘月猪脂和傅孔上¶
<pb:KR3e0013_WYG_069-11b>¶
治漏發心胷以下者方¶
　　松脂　　　武都雄黄(各三/兩)¶
　右二味和為塊刀子刮爲散飲服一方寸匕日二不¶
　瘥更合¶
治漏方¶
　　鍜落鐵屑　狗頰車連齒骨(灸/)　　虎糞¶
　　鹿皮(合毛燒爲/灰各等分)¶
　右四味治下篩以猪膏和内瘡中須臾即易日五六¶
<pb:KR3e0013_WYG_069-12a>¶
　度¶
治一切冷瘻方¶
　右用燒人所吐蛔蟲為灰先用甘草湯洗去瘡惡然¶
　後著灰無不瘥者慎口味¶
治鼠瘻腫核痛未成膿者方¶
　右以栢葉𫝊腫上熬鹽著葉上熨之令熱氣下即消¶
治風漏及鼠漏方¶
　　赤小豆　　白歛　　　黄耆　　　牡蠣(各等/分)¶
<pb:KR3e0013_WYG_069-12b>¶
　右四味治下篩酒服方寸匕日三¶
治螻蛄瘻方¶
　右先以泔清煮槲葉取汁洗瘡拭乾次以槲葉灰内¶
　瘡中¶
治蜂瘻方論¶
　初生状如桃而癢搔之則引大如雞子如覆手者熬¶
　鹽熨之三宿四日不瘥至百日成瘻其状大如四五¶
　寸石廣三寸中生蜂作孔乃有數百以石硫黄隨多¶
<pb:KR3e0013_WYG_069-13a>¶
　少燃燒令汁出著瘡孔中須臾間見蜂數十蜂盡乃¶
　瘥¶
治蜂瘻方¶
　以人屎蛇蛻灰臘月猪膏和𫝊之¶
又方鵶頭灰𫝊之¶
又方取蜂窠燒灰臘月猪膏和𫝊孔中¶
治蟻漏孔容針亦有三四孔者方¶
　右用蝟皮肝心燒灰為末酒服一錢七¶
<pb:KR3e0013_WYG_069-13b>¶
又方死蛇腹中鼠取臘月猪脂煎候焦去滓𫝊之¶
又方取大鮆鮓燒耕垈土令赤以苦酒浸垈土時合壁¶
土故熱以鮆鮓著壁土上展轉令熱𫝊瘡上¶
又方鯪鯉甲二七枚燒末以猪膏和𫝊瘡上¶
又方半夏一枚𢷬末以鴨脂和𫝊瘡上¶
治瘰&KR0659;瘻横闊作頭状若杏仁形亦作瘰&KR0659;方¶
　右用雄雞屎燒灰臘月猪脂和封之¶
治蜣蜋瘻方¶
<pb:KR3e0013_WYG_069-14a>¶
　右用牛屎燒灰臘月猪脂和𫝊之¶
又方蜣蜋丸(即蜣蜋所/食屎也)為末𫝊之¶
又方乾牛屎為末𫝊之癢即撥却更厚封瘥乃止¶
又方熱牛屎塗之數易應有蜣蜋出¶
治蚯蚓瘻方¶
　　雞屎　　　蚯蚓屎¶
　右二味為末用社猪下頷髓和𫝊之¶
治蠍瘻五六孔皆相通者方¶
<pb:KR3e0013_WYG_069-14b>¶
　右𢷬茅根汁著孔中¶
治蝦䗫瘻方¶
　右用五月五日蛇頭及野猪脂同水衣封之佳¶
治蛇瘻方¶
　右用蛇蜕皮燒灰臘月猪脂和封之¶
治蛙瘻方¶
　右用蛇腹中蛙燒灰封之¶
治顛當瘻方¶
<pb:KR3e0013_WYG_069-15a>¶
　以𢷬土𤓰根𫝊至瘥慎口味¶
治雀瘻方¶
　右取母猪屎燒灰臘月猪膏和𫝊上當有蟲出如雀¶
　形¶
治膿瘻方¶
　右用桃花末以猪脂和封之佳¶
治石瘻兩頭出者其状堅實令人寒熱方¶
　右以大鈹針破之次用鼠粘葉二分為末和雞子白¶
<pb:KR3e0013_WYG_069-15b>¶
　一枚封之¶
又方𢷬槐子和井花水封之¶
灸漏法¶
　　葶藶子(二/合)　䜴(一/升)¶
　右二味和𢷬令極熟作餅子如大錢厚二分許取一¶
　枚當瘡孔上作大艾炷如小指大灸餅上三炷一易¶
　三餅九炷隔三日復一灸之(外臺灸瘰&KR0659;古今錄騐云/不可灸頭瘡葶藶氣入)¶
　(腦殺/人)¶
<pb:KR3e0013_WYG_069-16a>¶
又方𢷬生商陸根捻作餅子如錢大厚三分安漏上以¶
艾灸餅乾易之灸三四升艾瘥(外臺灸/瘰&KR0659;)¶
又方七月七日日未出時取麻花五月五日取艾等分¶
合𢷬作炷用灸瘡上百壯(外臺灸/瘰&KR0659;)九漏灸肩井二百壯¶
　漏灸鳩尾骨下宛宛中七十壮　諸漏灸瘻周四畔¶
瘥　諸惡漏中冷息肉灸足内踝止各三壮二年六壮¶
寒熱胷滿頸痛四肢不舉腋下腫上氣胷中有音喉中¶
鳴天池主之¶
<pb:KR3e0013_WYG_069-16b>¶
寒熱頸頷腫後谿主之¶
寒熱酸痟痛四肢不舉腋下腫馬刀瘻喉痺髀膝脛骨¶
摇酸痺不仁陽輔主之¶
寒熱脛腋下腫申脉主之¶
胷中滿腋下腫馬刀瘻善自囓舌頰天牖中腫寒熱胸¶
脇腰膝外廉痛臨泣主之¶
寒熱頸腫丘墟主之¶
腋下腫馬刀肩腫吻傷太衝主之¶
<pb:KR3e0013_WYG_069-17a>¶
寒熱頸瘰癧大迎主之¶
五白膏治鼠漏及瘰癧方¶
　　白馬屎　　白牛屎　　白猪屎　　白羊屎¶
　　白雞屎(各一/升)漏蘆(二/斤)¶
　右六味各於石上燒作灰研絹篩之以猪膏一升三¶
　合煎亂髪一兩半令極沸盡消乃内諸末微火上煎¶
　五六沸藥成去瘡痂以鹽湯洗新帛拭乾然後𫝊膏¶
　若無痂猶須湯洗日再若著膏當以帛裹上勿令中¶
<pb:KR3e0013_WYG_069-17b>¶
　風冷神騐¶
曾青散治寒熱瘰癧及鼠瘻方¶
　　曾青　　　荏子　　　礜石(一作/&KR0552;石)　附子(各半/兩)¶
　　栝蔞根　　露蜂房　　當歸　　　防風¶
　　芎藭　　　黄耆　　　黄芩　　　狸骨¶
　　甘草(各二/兩)　細辛　　　乾薑(各一/兩)　斑猫¶
　　元青(各五/枚)¶
　右十七味治下篩以酒服一方寸匕日再¶
<pb:KR3e0013_WYG_069-18a>¶
治寒熱瘰癧方¶
　　土𤓰根　　連翹　　　龍膽　　　黄連¶
　　栝蔞根　　苦參　　　芍藥　　　恒山(各一/兩)¶
　右八味治下篩酒服五分七日三(千金翼外臺有狸/骨一枚又千方翼)¶
　(一方有當歸/無栝蔞恒山)¶
薔薇圓治身體有熱氣瘰癧及常有細瘡并口中生瘡¶
方¶
　　薔薇根(三/兩)　黄耆　　　黄芩　　　鼠李根皮¶
<pb:KR3e0013_WYG_069-18b>¶
　　栝蔞根　　芍藥　　　苦參　　　石龍芮¶
　　防風(一作/防已)　白歛　　　龍膽(各一/兩)　梔子仁(四/兩)¶
　右十二味為末蜜丸如梧子大飲服十五丸日再(千/金)¶
　(翼有黄/蘗一兩)¶
治瘰癧方¶
　右用白殭蠶治下篩水服五分匕日三服十日瘥¶
又方狸頭一枚灸𢷬篩飲服方寸匕日二¶
又方故鞋内氊替燒末五七和酒一升平旦向日服之¶
<pb:KR3e0013_WYG_069-19a>¶
强行須臾吐鼠出三朝服(外臺/不同)¶
又方狸頭蹄骨等炙黄𢷬篩為散飲服一錢七日二¶
又方猫兩眼隂乾燒灰井花水服方寸匕日再¶
又方乾猫舌為末𫝊瘡上¶
又方狼屎灰𫝊之¶
又方狐頭狸頭灰𫝊之¶
又方五月五日取一切種種雜草煮取汁洗之¶
又方猫腦　　　莾草¶
<pb:KR3e0013_WYG_069-19b>¶
　右二味各等分為末著孔中¶
灸瘰癧法¶
　一切瘰癧在項上及觸處但有肉結凝似作瘻及癰¶
　癤者以獨頭蒜截兩頭留心大作艾炷稱蒜大小帖¶
　癧子上灸之勿令上破肉但取熱而已七壯一易蒜¶
　日日灸之取消止一切瘰癧灸兩胯裏患癧處宛宛¶
　中日一壮七日止神騐　又灸五里人迎各三十壮¶
　　又灸耳後髪際直脉七壯　又灸患人背兩邉腋¶
<pb:KR3e0013_WYG_069-20a>¶
　下後文上隨年壮¶
　¶
　¶
　¶
　¶
　¶
　¶
　¶
<pb:KR3e0013_WYG_069-20b>¶
　¶
　¶
　¶
　¶
　¶
　¶
　¶
　備急千金要方卷六十九¶
