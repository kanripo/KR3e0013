# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.747060
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷五十二
<pb:KR3e0013_WYG_052-1a>¶
欽定四庫全書¶
　備急千金要方卷五十二　唐　孫思邈　撰¶
　　　　　　　　　　　　宋　林億等　校正¶
　胃腑方¶
　　胃腑脉論第一¶
論曰胃腑者主脾也口脣者是其候也脾合氣於胃胃¶
者水榖之腑也號倉庫守内嗇吏重二斤十四兩迂曲¶
屈伸長一尺六寸大一尺五寸徑五寸受水榖三斗五¶
<pb:KR3e0013_WYG_052-1b>¶
升其中當留榖二斗水一斗五升廣胲大頸張胸五榖¶
乃容而滿上焦泄氣出其精㣲慓悍滑疾下焦下漑泄¶
諸小腸此腸胃所受水榖之數也平人則不然胃滿則¶
腸虚腸滿則胃虚更滿更虚氣得上下五臓安定血脉¶
和利精神乃居故神者水榖精氣也五臓不足調於胃¶
故腸胃之中當留榖二斗四升水一斗一升故人一日¶
再至後(甲乙/作圊)後二升半一日中五升七日五七三斗五¶
升而留水榖盡故平人不飲不食七日而死者水榖精¶
<pb:KR3e0013_WYG_052-2a>¶
氣津液皆盡故七日而死矣¶
右手關上陽絶者無胃脉也若吞酸頭痛胃中有冷刺¶
足太隂治隂在足大指本節後一寸¶
右手關上陽實者胃實也若腸中伏伏(一作/愊愊)不思食得¶
食不能消刺足陽明治陽在足上動脉脉浮而芤浮則¶
為陽芤則為隂浮芤相摶胃氣生熟其陽則絶¶
趺陽脉浮大者此胃家微虚煩圊必日再行動作頭痛¶
重熱氣朝者屬胃¶
<pb:KR3e0013_WYG_052-2b>¶
胃脉摶堅而長其色赤當病折髀其耎而散者當病食¶
痺髀痛病先發於胃脹滿五日之腎少腹腰脊痛脛痠¶
三日之膀胱背膂筋痛小便閉五日上之心脾心痛閉¶
塞不通身痛體重(靈樞云/上之心)三日不已死冬夜半後夏日¶
昳胃病者腹䐜脹胃管當心而痛上支兩脇膈咽不通¶
飲食不下下取三里¶
飲食不下膈塞不通邪在胃管在上管則抑而刺之在¶
下管則散而去之¶
<pb:KR3e0013_WYG_052-3a>¶
胃脹者腹滿胃管痛鼻焦臭妨於食大便難¶
胃瘧令人旦病也善饑而不能食食而支滿腹大刺足¶
陽明太隂横脉出血¶
胃中有癖食冷物者痛不能食食熱則能食脾前受病¶
移於胃脾欬不已嘔吐長蟲¶
厥氣客於胃則夢飲食¶
診得胃脉病形何如肉胃脉實則脹虚則洩脾應肉㬷¶
肉㬷堅大者胃厚肉㬷磨者胃薄肉㬷小而磨者胃不¶
<pb:KR3e0013_WYG_052-3b>¶
堅肉㬷不稱其身者胃下胃下者脘約肉㬷不堅者胃¶
緩肉㬷無小果累標緊者胃急肉㬷多小果累者胃結¶
胃結者胃上脘約不利¶
扁鵲云足太隂與陽明為表裏脾胃若病實則傷熱熱¶
則引水漿常渴虚則傷寒寒則苦饑常痛發於風水其¶
根在胃先從四肢起腹滿大通身腫方在治水篇中¶
胃絶不治五日死何以知之舌腫溺血大便赤泄¶
足陽明之脉起於鼻交頞中旁約太陽之脉下循鼻外¶
<pb:KR3e0013_WYG_052-4a>¶
入上齒中還出俠口環脣下交承漿却循頥後下亷出¶
大迎循頰車上耳前過客主人循髮際至額顱其支者¶
從大迎前下人迎循喉嚨入缺盆下膈屬胃絡脾其直¶
者從缺盆下乳内亷下俠臍入氣街中其支者起胃下¶
口循腹裏下至氣街中而合以下髀關抵伏兎下膝入¶
臏中下循胻外亷下足跗入中指内間其支者下膝三¶
寸而别以下入中指外間其支者跗上入大指間出其¶
端也動則病悽悽振寒善伸數欠顔黒病至䛩人與火¶
<pb:KR3e0013_WYG_052-4b>¶
聞木音則惕然而驚心動欲獨閉戸牖而處甚則欲上¶
髙而歌棄衣而走賁嚮腹脹是為骭厥是主血所生病¶
者狂瘧温淫汗出&KR0864;衂口喎脣緊頸腫喉痺大腹水腫¶
膝臏腫痛循膺乳街股伏兎骭外亷足跗上皆痛中指¶
不用氣盛則身以前皆熱其有餘於胃則消榖善饑溺¶
色黄氣不足則身以前皆寒慄胃中寒則脹滿盛者則¶
人迎大三倍於寸口虚者則人迎反小於寸口¶
　　胃虚實第二(脉法方/灸)¶
<pb:KR3e0013_WYG_052-5a>¶
胃實熱¶
右手關上脉陽實者足陽明經也病苦頭痛(脉經作腹/中堅痛而)¶
(熱/也)汗不出如温瘧脣口乾善噦乳癰缺盆腋下腫痛名¶
曰胃實熱也¶
㵼胃熱湯方¶
　　梔子仁　　射干　　　升麻　　　茯苓(各三/兩)¶
　　芍藥(四/兩)　　白术(五/兩)　　生地黄汁　赤蜜(各一/升)¶
　右八味㕮咀以水七升煮取一升半去滓下地黄汁¶
<pb:KR3e0013_WYG_052-5b>¶
　煮兩沸次下蜜煮取三升分三服老小以意加減¶
胃中熱病¶
　灸三里三十壮穴在膝下三寸¶
胃虚冷¶
右手關上脉陽虚者足陽明經也病苦脛寒不得臥惡¶
風寒灑灑目急腹痛虚鳴(外臺作/耳虚鳴)時寒時熱脣口乾面¶
目浮腫名曰胃虚冷也¶
補胃湯治少氣口苦身體無澤方¶
<pb:KR3e0013_WYG_052-6a>¶
　　栢子仁　　防風　　　細辛　　　桂心¶
　　橘皮(各二/兩)　芎藭　　　吳茱茰　　人參(各三/兩)¶
　　甘草(一/兩)¶
　右九味㕮咀以水一斗煮取三升分為三服¶
人參散補胃虚寒身枯絶諸骨節皆痛方¶
　　人參　　　甘草　　　細辛(各六/分)　麥門冬¶
　　桂心　　　當歸(各七/分)　乾薑(二/兩)　　逺志(一/兩)¶
　　吳茱茰(二/分)　蜀椒(三/分)¶
<pb:KR3e0013_WYG_052-6b>¶
　右十味治下篩食後温酒服方寸匕¶
　　喉嚨論第三¶
論曰喉嚨者脾胃之候也重十二兩長一尺二寸廣二¶
寸其層圍十二重應十二時主通利水榖之道徃來神¶
氣若臓熱喉則腫塞氣不通烏翣膏止之(方在第/六卷中)若腑¶
寒喉則耿耿如物常欲窒癢痺涎唾熱則開之寒則通¶
之不熱不寒依臓調之(方在第/六卷中)¶
　　反胃第四(脉法方/灸)¶
<pb:KR3e0013_WYG_052-7a>¶
寸緊尺澀其人胸滿不能食而吐吐止者為下之故不¶
能食設言未止者此為胃反故尺為之微澀¶
趺陽脉浮而澀浮即為虚澀即傷脾脾傷即不磨朝食¶
暮吐暮食朝吐宿榖不化名胃反趺陽脉緊而澀其病¶
難治¶
治胃虚反食下喉便吐方¶
　　人參　　　澤㵼　　　甘草　　　桂心(各二/兩)¶
　　橘皮　　　乾薑(各三/兩)　茯苓(四/兩)　　大黄(六/兩)¶
<pb:KR3e0013_WYG_052-7b>¶
　　青竹茹(五/兩)¶
　右九味㕮咀以水八升煮取三升一服七合日三夜¶
　一已利者去大黄¶
治反胃而渴方¶
　　茯苓　　　澤㵼　　　半夏(各四/兩)　桂心¶
　　甘草(各三/兩)¶
　右五味㕮咀以水五升煮取二升分三服一方入生¶
　薑四兩¶
<pb:KR3e0013_WYG_052-8a>¶
治胃反吐逆不消食吐不止方¶
　　人參　　　澤㵼　　　桂心(各二/兩)　茯苓(四/兩)¶
　　橘皮　　　甘草　　　黄耆(各三/兩)　大黄(一兩/半)¶
　　生薑(八/兩)　　半夏(一/升)　　麥門冬(三/升)¶
　右十一味㕮咀以水一斗二升煮取三升二合一服¶
　八合日三夜一羸人六合已利去大黄¶
治胃反朝食暮吐食訖腹中刺痛此由久冷方¶
　　橘皮(三/兩)　　甘草　　　厚朴　　　茯苓¶
<pb:KR3e0013_WYG_052-8b>¶
　　桂心　　　細辛　　　杏仁　　　竹皮(各二/兩)¶
　　檳榔(十/枚)　　前胡(八/兩)　　生薑(五/兩)　　人參(一/兩)¶
　右十二味㕮咀以水一斗三升煮取三升分三服一¶
　方有甘皮二兩¶
又方¶
　　橘皮(三/兩)　　白术　　　人參(各二/兩)¶
　　蜀椒(一百二/十粒)桂心(一/兩)　　薤白(一/握)¶
　右六味㕮咀以水二升漬一宿内羊肚中縫合以三¶
<pb:KR3e0013_WYG_052-9a>¶
　升水煮水盡出之決破去滓分三服¶
治反胃大驗方¶
　　前胡　　　生薑(各四/兩)　阿膠(一/兩)　　大麻仁(五/合)¶
　　橘皮(三/兩)　　桂心(三/寸)　　甘草(五/寸)　　大棗(十/枚)¶
　　吳茱茰(四/合)¶
　右九味㕮咀以水三升酒二升煮取一升七合分二¶
　服¶
華佗治胃反胃反為病朝食暮吐心下堅如杯升徃來¶
<pb:KR3e0013_WYG_052-9b>¶
寒熱吐逆不下食此為關上寒澼所作将成肺痿治之¶
之方¶
　　真珠　　　雄黄　　　丹砂(各三/兩)　朴硝(五/兩)¶
　　乾薑(十/累)¶
　右五味為末蜜丸如梧子先食服三丸若小煩者飲¶
　水即解然無所忌神良無比一方用桂心一兩¶
治胃反食即吐方¶
　𢷬粟米作麫水和作丸楮子大七枚爛煮内醋中細¶
<pb:KR3e0013_WYG_052-10a>¶
　細吞之得下便已麫亦得用之¶
大半夏湯治胃反不受食食已即嘔吐方¶
　　半夏(三/升)　　白蜜　　　白术(各一/升)　人參(二/兩)¶
　　生薑(三/兩)¶
　右五味㕮咀以水五升和蜜揚之二三百下煮取一¶
　升半分三服¶
治胃反食即吐出上氣方¶
　　蘆根　　　茆根(各二兩/細切)¶
<pb:KR3e0013_WYG_052-10b>¶
　右二味以水四升煮取二升頓服之得下良¶
又方飲白馬尿即止¶
又方燒先死雞肶胵灰酒服男雄女雌¶
又方淘小芥子曝乾為末酒服方寸匕日三¶
又方灸兩乳下各一寸以瘥為度又灸臍上一寸二十¶
壮又灸内踝下三指稍邪向前有穴三壮(外臺秘要三/指作一指也)¶
治酢咽方¶
　　麴末(一/斤)　　地黄(三/斤)¶
<pb:KR3e0013_WYG_052-11a>¶
　右二味合𢷬日乾以酒服三方寸匕日三¶
治噫酢咽方¶
　　吳茱茰(半/斤)　生薑(三/兩)　　人參(二/兩)　　大棗(十二/枚)¶
　右四味㕮咀以水六升煮取二升先食服一升日再¶
治中散食後吐酸水方¶
　　乾薑　　　食茱茰(各二/兩)¶
　右二味治下篩酒服方寸匕日二胃冷服之立驗¶
　　嘔吐噦逆第五(脉/方)　(論法/灸)¶
<pb:KR3e0013_WYG_052-11b>¶
夫吐家脉來形状如新臥起陽緊隂數其人食已即吐¶
陽浮而數亦為吐寸口脉緊而芤緊即為寒芤即為虚¶
寒虚相摶脉為隂結而遲其人即噎關上數其人則吐¶
趺陽脉微而澀微即下利澀即吐逆榖不得入趺陽脉¶
浮者胃氣虚寒氣在上憂氣在下二氣並争但出不入¶
其人即嘔而不得食恐怖如死寛緩即瘥嘔而脉弱小¶
便復利身有微熱見厥難治¶
論曰凡服湯嘔逆不入腹者先以甘草三兩水三升煮¶
<pb:KR3e0013_WYG_052-12a>¶
取二升服之得吐但服之不吐益佳消息定然後服餘¶
湯即流利便不吐也凡嘔者多食生薑此是嘔家聖藥¶
半夏湯治逆氣心中煩悶氣滿嘔吐氣上方(一名小/茯苓湯)¶
　　半夏(一/升)　　生薑(一/斤)　　茯苓　　　桂心(各五/兩)¶
　右四味㕮咀以水八升煮取二升半分三服若少氣¶
　加甘草二兩¶
前胡湯治寒熱嘔逆少氣心下堅聚彭亨滿不得食寒¶
熱痟渴補不足方¶
<pb:KR3e0013_WYG_052-12b>¶
　　前胡　　　生薑(各三/兩)　甘草　　　朴硝(湯/下)¶
　　大黄(别浸各/二兩)芍藥　　　茯苓　　　麥門冬¶
　　當歸　　　半夏　　　滑石　　　石膏¶
　　栝蔞根　　黄芩　　　附子　　　人參(各一/兩)¶
　右十六味㕮咀以水一斗二升煮取六升分四服¶
治嘔吐四肢痺冷上氣腹熱三焦不調方¶
　　前胡　　　芎藭　　　甘草　　　當歸¶
　　石膏　　　人參　　　桂心　　　橘皮(各二/兩)¶
<pb:KR3e0013_WYG_052-13a>¶
　　芍藥(三/兩)　　半夏(四/兩)　　生薑(五/兩)　　大棗(三十/枚)¶
　右十二味㕮咀以水一斗二升下黄芩三兩合煮取¶
　三升分三服一方不用黄芩¶
小麥湯治嘔吐不止方¶
　　小麥(一/升)　　人參　　　厚朴(各四/兩)　甘草(一/兩)¶
　　生薑汁(三/合)　茯苓(三/兩)　　青竹茹(二兩/半)¶
　右七味㕮咀以水八升煮取三升去滓分三服¶
豬苓散治嘔而膈上寒方¶
<pb:KR3e0013_WYG_052-13b>¶
　　豬苓　　　茯苓　　　白术(各三/兩)¶
　右三味治下篩以飲服方寸匕日三渴者多飲水¶
犀角人參飲子治嘔逆胃氣虚邪風熱不下食方¶
　　犀角　　　人參(各二/兩)　薤白(五/兩)　　粟米(一/合)¶
　右四味㕮咀以水四升半煮取一升七合下米煮令¶
　米熟分四服相去七里久進一服¶
治春夏時行傷寒寒傷於胃胃冷變啘方¶
　　橘皮　　　桂心　　　葛根(各二/兩)　白茅根(一/升)¶
<pb:KR3e0013_WYG_052-14a>¶
　右四味㕮咀以水六升煮取三升分三服數進服盡¶
　更合有熱去桂¶
小半夏加茯苓湯治諸嘔噦心下堅痞膈間有水痰眩¶
悸者(方見第十/八卷中)¶
治嘔噦方¶
　　人參(一/兩)　　胡麻仁(八/合)　橘皮(一/分)　　枇杷葉(八/兩)¶
　右四味㕮咀以水一斗煮枇杷葉取五升下藥煮取¶
　三升内麻仁稍飲之¶
<pb:KR3e0013_WYG_052-14b>¶
又方蘆根切三升以水一斗煮取四升分作四服¶
治氣厥嘔噦不得息方¶
　　豉(一/升)　　　半夏(八/兩)　　生薑(二/兩)　　人參¶
　　前胡　　　桂心　　　甘草(各一/兩)¶
　右七味㕮咀以水九升煮取三升分三服¶
又方¶
　　大棗(十五/枚)　附子(一/枚)　　橘皮(二/兩)　　豉(一/升)¶
　　生薑　　　甘草(各一/兩)¶
<pb:KR3e0013_WYG_052-15a>¶
　右六味㕮咀以水九升煎取二升分三服日三¶
治卒嘔噦厥逆方¶
　飲新汲冷水三升佳¶
橘皮湯治乾嘔噦若手足厥冷者方¶
　　橘皮(四/兩)　　生薑(半/斤)¶
　右二味㕮咀以水七升煮取三升分三服不止更合¶
　服之¶
治傷寒後噦乾嘔不下食方¶
<pb:KR3e0013_WYG_052-15b>¶
　　生蘆根(切一/升)青竹茹(一/升)　粳米(三/合)　　生薑(二/兩)¶
　右四味㕮咀以水五升煮取二升分三服不止服三¶
　劑¶
又方¶
　　通草　　　橘皮(各二/兩)　生蘆根(切一/升)粳米(三/合)¶
　右四味㕮咀以水四升煮取一升半分三服¶
治乾嘔吐逆涎沫出者方¶
　　半夏　　　乾薑(各等/分)¶
<pb:KR3e0013_WYG_052-16a>¶
　右二味㕮咀以漿水一升半煮取七合頓服之日三¶
治病人乾嘔方¶
　取羊乳汁飲一杯¶
治乾嘔方¶
　酒浸馬屎一宿取汁服之¶
又方灸心主尺澤亦佳¶
又方灸乳下一寸三十壮¶
又方乾嘔不止粥食湯藥皆吐不停灸手間使三十壮¶
<pb:KR3e0013_WYG_052-16b>¶
若四厥脉沉絶不至者灸之便通此起死人法¶
治噦方¶
　煮豉三升飲汁佳¶
又方空腹飲薑汁一升¶
又方濃煎蘆根汁飲之¶
又方灸承漿七壮炷如麥大¶
又方灸臍下四指七壮¶
治惡心方¶
<pb:KR3e0013_WYG_052-17a>¶
　苦瓠穰并子一升碎以酒水三升煮取一升頓服須¶
　臾吐并下如蝦䗫衣三升¶
又方服小便一百日佳¶
又方麻子一升熬令香熟𢷬取酒三升熟研濾取一升¶
飲盡日二服盡一石瘥一切病自能飲食不能酒任性¶
多少¶
治食已吐其食方¶
　　大黄(四/兩)　　甘草(二/兩)¶
<pb:KR3e0013_WYG_052-17b>¶
　右二味㕮咀以水三升煮取一升半分再服¶
治食飲輙吐方¶
　頓服生熟湯三升即止¶
灸法(餘散/見前)¶
吐逆嘔不得食灸心輸百壮¶
吐嘔逆不得下食今日食明日吐者灸膈輸百壮¶
吐變不得下食灸胸堂百壮¶
吐逆不得食灸巨闕五十壮¶
<pb:KR3e0013_WYG_052-18a>¶
吐逆食不住灸胃管百壮三報¶
吐逆飲食却出灸脾募百壮三報(章門/穴也)¶
吐嘔宿汁吞酸灸神光(一名/膽募)百壮三報(甲乙經云日月/膽募也在期門)¶
(下五/分)¶
吐逆霍亂吐血灸手心主五十壮¶
噫噦膈中氣閉塞灸腋下聚毛下附脇宛宛中五十壮¶
噦噫嘔逆灸石關百壮¶
　¶
<pb:KR3e0013_WYG_052-18b>¶
　¶
　¶
　¶
　¶
　¶
　¶
　¶
　備急千金要方卷五十二¶
