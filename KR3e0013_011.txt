# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:15.986617
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷十一
<pb:KR3e0013_WYG_011-1a>¶
欽定四庫全書¶
　備急千金要方卷十一　　唐　孫思邈　撰¶
　　　　　　　　　　　　宋　林億等　校正¶
　少小嬰孺方¶
　　客忤第四(論法/灸)　(方法/呪)¶
論曰少小所以有客忤病者是外人來氣息忤之一名¶
中人是為客忤也雖是家人或别房異户雖是乳母及¶
父母或從外還衣服經履鬼神麤惡暴氣或牛馬之氣¶
<pb:KR3e0013_WYG_011-1b>¶
皆為忤也埶作喘息乳氣未定者皆為客忤其乳母遇¶
醉及房勞喘後乳兒最劇能殺兒也不可不慎凡諸乗¶
馬行得馬汗氣臭未盥洗易衣裝便向兒邊令兒中馬¶
客忤兒卒見馬來及聞馬鳴驚及馬上衣物馬氣皆令¶
小兒中馬客忤慎護之特重一歲兒也凡小兒衣布帛¶
綿中不得有頭髮履中亦爾白衣青帶青衣白帶皆令¶
中忤凡非常人及諸物從外來亦能驚小兒致病欲防¶
之法諸有從外來人及有異物入户當將兒避之勿令¶
<pb:KR3e0013_WYG_011-2a>¶
見也若不避者燒牛屎令常有煙氣置戸前則善¶
小兒中客為病者無時不有此病也而秋初一切小兒¶
皆病者豈是一切小兒悉中客邪夫小兒所以春冬少¶
病秋夏多病者秋夏小兒陽氣在外血脉嫩弱秋初夏¶
末晨夕時有暴冷小兒嫩弱其外則易傷暴冷折其陽¶
陽結則壯熱胃冷則下痢是故夏末秋初小兒多壯熱¶
而下痢也未必皆是中客及魃也若治少小法夏末秋¶
初常冝候天氣温凉也有暴寒卒冷者其少小則多患¶
<pb:KR3e0013_WYG_011-2b>¶
壯熱而下痢也慎不可先下之皆先殺毒後下之耳𤣥¶
中記云天下有女鳥名曰姑獲(肘後子母祕/録作烏獲)一名天帝¶
女一名隱飛鳥一名夜行遊女又曰釣星鬼喜以隂雨¶
夜過飛鳴徘徊人村里喚得來者是也鳥淳雌無雄不¶
産隂氣毒化生喜落毛羽於人中庭置兒衣中便令兒¶
作癎病必死即化為其兒也是以小兒生至十歲衣被¶
不可露也七八月尤忌¶
凡中客忤之為病類皆吐下青黄白色水榖解離腹痛¶
<pb:KR3e0013_WYG_011-3a>¶
大糺面色變易其候似癎但眼不上挿耳其脉急數者¶
是也宜與龍胆湯下之加人參當歸各如龍膽秤分等¶
多少也小兒中客急視其口中懸癰左右當有青黒腫¶
脉核如麻豆大或赤或白或青如此便冝用針速刺潰¶
去之亦可爪摘決之并以綿纒釵頭拭去血也少小中¶
客之為病吐下青黄赤白汁腹中痛及反倒偃側喘似¶
癎狀但目不上挿少睡耳面變五色其脉弦急若失時¶
不治少乆則難治矣欲療之方用䜴數合水拌令濕𢷬¶
<pb:KR3e0013_WYG_011-3b>¶
熟丸如雞子大以摩兒顖及手足心各五六遍畢以丸¶
摩兒心及臍上下行轉摩之食頃破視其中當有細毛¶
即擲丸道中痛即止¶
治少小中客忤强項欲死方¶
　取衣中白魚十枚為末以傅母乳頭上令兒飲之入¶
　咽立愈一方二枚著兒母手掩兒臍中兒吐下愈亦¶
　以摩兒項及脊强處¶
治少小客忤二物黄土塗頭方¶
<pb:KR3e0013_WYG_011-4a>¶
　竈中黄土蚯蚓屎等分𢷬合水和如雞子黄大塗兒¶
　頭上及五心良一方云雞子青和如泥¶
又方¶
　吞麝香如大豆許立愈¶
治少小犯客忤發作有時者方¶
　以母月衣覆兒上大良¶
治小兒卒中忤方¶
　剪取驢前膞胛上旋毛大如彈子以乳汁煎之令毛¶
<pb:KR3e0013_WYG_011-4b>¶
　消藥成著乳頭飲之下喉即愈¶
又方燒母衣帶三寸并髮合乳汁服之¶
又方取牛鼻津服之¶
又方取牛口沬傅乳頭飲之¶
一物猪蹄散治小兒寒熱及赤氣中人方¶
　猪後脚懸蹄燒末𢷬篩以飲乳汁一撮立效¶
治少小卒中客忤不知人者方¶
　取熱馬屎一丸絞取汁飲兒下咽便愈亦治中客忤¶
<pb:KR3e0013_WYG_011-5a>¶
　而&KR0008;啼面青腹强者¶
二物燒髮散治少小見人來卒不佳腹中作聲者方¶
　用向來者人顖上髮十莖斷兒衣帶少許合燒灰細¶
　末和乳飲兒即愈¶
治小兒卒客忤方¶
　銅鏡鼻燒令赤著少許酒中大兒飲之小兒不能飲¶
　者含與之即愈¶
一物馬通浴湯治少小中忤方¶
<pb:KR3e0013_WYG_011-5b>¶
　馬通三升燒令煙絶以酒一斗煮三沸去滓浴兒即¶
　愈¶
一物猪通浴湯治小兒中人忤&KR0008;啼面青腹强者方¶
　猳猪通二升以熱湯灌之適寒温浴兒¶
治小兒中馬客忤而吐不止者方¶
　灸手心主間使大都隱白三隂交各三壯可用粉丸¶
　如䜴法並用唾唾而呪之呪法如左¶
呪客忤法¶
<pb:KR3e0013_WYG_011-6a>¶
　呪曰摩家公摩家母摩家子兒苦客忤從我始扁鵲¶
　雖良不如善唾良呪訖棄丸道中¶
又法取一刀横著竈上解兒衣發其心腹訖取刀持向¶
　兒呪之唾輙以刀擬向心腹啡啡曰(音非出/唾貌)煌煌日¶
　出東方背隂向陽葛公葛公不知何公子來不視去¶
　不顧過與生人忤梁上塵天之神戶下土鬼所經大¶
　刀鐶犀對竈君二七唾客愈兒驚唾啡啡如此二七¶
　啡啡毎唾以刀擬之呪當三遍乃畢用䜴丸如上法¶
<pb:KR3e0013_WYG_011-6b>¶
　五六遍訖取此丸破視其中有毛棄丸道中客忤即¶
　愈矣¶
小兒魃方¶
論曰凡小兒所以有魃病者是婦人懐娠有惡神導其¶
腹中胎妬嫉他小兒令病也魃者小鬼也妊娠婦人不¶
必悉招魃魅人時有此耳魃之為疾喜微微下痢寒熱¶
或有去來毫毛鬢髮&KR0034;鬡不恱是其證也宜服龍膽湯¶
凡婦人先有小兒未能行而母更有娠使兒飲此乳亦¶
<pb:KR3e0013_WYG_011-7a>¶
作魃也令兒黄瘦骨立髮落壯熱是其證也¶
治魃方¶
　灸伏翼熟嚼哺之¶
又方燒伏翼末飲服之¶
又方以水二升煮萹蓄冬𤓰各四兩取浴之¶
白鮮皮湯治少小客魃挾實方¶
　　白鮮皮　　大黄　　　甘草(各一/兩)　芍藥¶
　　茯苓　　　細辛　　　桂心(各十/八銖)¶
<pb:KR3e0013_WYG_011-7b>¶
　右七味㕮咀以水二升煮取九合分三服¶
小兒夜啼¶
龍角圓治小兒五驚夜啼方(崔氏名/五驚丸)¶
　　龍角(六/銖)　　牡蠣(一作/牡丹)　川大黄(各九/銖)黄芩(半/兩)¶
　　蚱蟬(二/枚)　　牛黄(如小豆/五枚)¶
　右六味末宻丸如麻子蓐裏兒服二丸隨兒大小増¶
　減¶
芎藭散治小兒夜啼至明即安寐方¶
<pb:KR3e0013_WYG_011-8a>¶
　　芎藭　　　白术　　　防已(各半/兩)¶
　右三味治下篩以乳和與兒服之量多少又以兒母¶
　手掩臍中亦以摩兒頭及脊驗二十日兒未能服散¶
　者以乳汁和服如麻子一丸兒大能服散者以意斟¶
　酌與之¶
一物前胡圓治少小夜啼方¶
　前胡隨多少𢷬末以蜜和丸如大豆服一丸日三稍¶
　加至五六丸以瘥為度¶
<pb:KR3e0013_WYG_011-8b>¶
又方以妊娠時食飲偏有所思者物以此哺兒則愈¶
又方¶
　　伏龍肝　　交道中土(各一/把)¶
　右二味治下篩水和少許飲之¶
又方取馬骨燒灰傅乳上飲兒啼即止¶
治小兒夜啼不已醫所不治者方¶
　取狼屎中骨燒灰為末水服如黍米粒大二枚即定¶
治小兒驚啼方¶
<pb:KR3e0013_WYG_011-9a>¶
　取雞屎白熬末以乳服之佳¶
又方酒服亂髮灰¶
又方車轄脂如小豆許内口中及臍中¶
又方臘月縳猪繩燒灰服之¶
又方燒蝟皮三寸灰著乳頭飲之¶
千金湯治小兒暴驚啼絶死或有人從外來邪氣所逐¶
令兒得疾衆醫不治方¶
　　蜀椒　　　左顧牡蠣(各六/銖碎)¶
<pb:KR3e0013_WYG_011-9b>¶
　右二味以酢漿水一升煮取五合毎服一合¶
　　傷寒第五(論法方/灸)¶
論曰夫小兒未能冒涉霜雪乃不病傷寒也大人解脫¶
之久傷於寒冷則不論耳然天行非節之氣其亦得之¶
有時行疾疫之年小兒出腹便患斑者也治其時行節¶
度故如大人法但用藥分劑少異藥小冷耳¶
麥門冬湯治小兒未滿百日傷寒鼻衂身熱嘔逆方¶
　　麥門冬(十八/銖)石膏　　　寒水石　　甘草(各半/兩)¶
<pb:KR3e0013_WYG_011-10a>¶
　　桂心(八/銖)¶
　右五味㕮咀以水二升半煮取一升毎服一合日三¶
芍藥四物解肌湯治少小傷寒方¶
　　芍藥　　　黄芩　　　升麻　　　葛根(各半/兩)¶
　右四味以水三升煮取九合去滓分服朞歲已上分三¶
　服¶
麻黄湯治少小傷寒發熱欬嗽頭面熱者方¶
　　麻黄　　　生薑　　　黄芩(各一/兩)　甘草¶
<pb:KR3e0013_WYG_011-10b>¶
　　桂心　　　石膏　　　芍藥(各半/兩)　杏仁(十/枚)¶
　右八味㕮咀以水四升煮取一升半分二服兒若小¶
　以意減之¶
治小兒傷寒方¶
　　葛根汁　　淡竹瀝(各六/合)¶
　右二味相和二三歲兒分三服百日兒斟酌服之不¶
　宜生煮服佳¶
治小兒時氣方¶
<pb:KR3e0013_WYG_011-11a>¶
　桃葉三兩𢷬以水五升煮十沸取汁日五六遍淋之¶
　若復發燒雄鼠屎二枚燒水調服之¶
五味子湯治小兒傷寒病久不除瘥後復劇瘦瘠骨立¶
方¶
　　五味子(十/銖)　大黄　　　黄連　　　黄芩¶
　　麥門冬　　前胡(各六/銖)　芒硝(五/銖)　　石膏(一/兩)¶
　　甘草　　　當歸(各十/二銖)¶
　右十味㕮咀以水三升煮取一升半服二合得下便¶
<pb:KR3e0013_WYG_011-11b>¶
　止計大小増減之¶
莽草浴湯治小兒傷寒方¶
　　莽草(半/斤)　　牡蠣(四/兩)　　雷丸(三十/枚)　大黄(一/兩)¶
　　蛇牀子(一/升)¶
　右五味以水三斗煮取斗半適寒温以浴兒避眼及¶
　隂¶
又方治小兒卒寒熱不佳不能服藥方¶
　　莽草　　　丹參　　　桂心(各三/兩)　菖蒲(半/斤)¶
<pb:KR3e0013_WYG_011-12a>¶
　　雷丸(一/升)　　蛇牀子(二/兩)¶
　右六味以水二斗煮三五沸適寒温以浴兒避眼及¶
　隂¶
雷丸浴湯治小兒忽寒熱方¶
　　雷丸(二十/枚)　大黄(四/兩)　　黄芩(一/兩)　　苦參¶
　　石膏(各三/兩)　丹參(二/兩)¶
　右六味㕮咀以水二斗煮取一斗半浴兒避眼及隂¶
　浴訖以粉粉之勿厚衣一宿復浴¶
<pb:KR3e0013_WYG_011-12b>¶
李葉浴湯治少小身熱方¶
　李葉無多少㕮咀以水煮去滓將浴兒良¶
栁枝浴湯治小兒生一月至五月乍寒乍熱方¶
　細切栁枝煮取汁洗兒若渴絞冬爪汁服之¶
青木香浴湯治小兒壯熱羸瘠方¶
　　青木香(四/兩)　麻子仁　　竹葉(各一/升)　虎骨(五/兩)¶
　　白芷(三/兩)¶
　右五味㕮咀以水二斗煮取一斗稍稍浴兒¶
<pb:KR3e0013_WYG_011-13a>¶
十二物寒水石散治少小身體壯熱不能服藥方¶
　　寒水石　　芒硝　　　滑石　　　石膏¶
　　赤石脂　　青木香　　大黄　　　甘草¶
　　黄芩　　　防風　　　芎藭　　　麻黄根¶
　右各等分合治下篩以粉一升藥屑三合相和復以¶
　篩篩之以粉兒身日三¶
李根湯治小兒暴有熱得之二三日者方¶
　　李根　　　桂心　　　芒硝(各十/八銖)　麥門冬¶
<pb:KR3e0013_WYG_011-13b>¶
　　甘草(各一/兩)¶
　右五味㕮咀以水三升煮取一升分五服¶
升麻湯治小兒傷寒變熱毒病身熱面赤口燥心腹堅¶
急大小便不利或口瘡者或因壯熱便四肢攣掣驚仍¶
成癎疾時發時醒醒後身熱如火者悉主之方¶
　　升麻　　　白薇　　　麻黄　　　萎蕤¶
　　柴胡　　　甘草(各半/兩)　黄芩(一/兩)　　朴消¶
　　大黄　　　釣藤(各六/銖)¶
<pb:KR3e0013_WYG_011-14a>¶
　右十味㕮咀以水三升先煮麻黄去上沫内諸藥煮¶
　取一升兒生三十日至六十日一服二合六十日至¶
　百日一服二合半百日至二百日一服三合¶
大黄湯治小兒肉中久挾宿熱瘠瘠熱進退休作無時¶
方¶
　　大黄　　　甘草　　　芒硝(各半/兩)　桂心(八/銖)¶
　　石膏(一/兩)　　大棗(五枚/)¶
　右六味㕮咀以水三升煮取一升毎服二合¶
<pb:KR3e0013_WYG_011-14b>¶
蜀㯃湯治小兒潮熱方¶
　　蜀㯃　　　甘草　　　知母　　　龍骨¶
　　牡蠣(各半/兩)¶
　右五味㕮咀以水四升煮取一升去滓一歲兒少少¶
　温服半合日再¶
治小兒腹大短氣熱有進退食不安榖為不化方¶
　　大黄　　　黄芩　　　甘草　　　麥門冬¶
　　芒硝(各半/兩)　石膏(一/兩)　　桂心(八/銖)¶
<pb:KR3e0013_WYG_011-15a>¶
　右七味㕮咀以水三升煮取一升半分三服期歲已¶
　下小兒作五服¶
竹葉湯治小兒夏月患腹中伏熱温壯來徃或患下痢¶
色或白或黄三焦不利方¶
　　竹葉(切/)　　小麥(各五/合)　柴胡　　　麥門冬¶
　　人參　　　甘草(各半/兩)　茯苓(十八/銖)　黄芩(一兩/六銖)¶
　右八味㕮咀以水四升煮竹葉小麥取三升去竹葉¶
　小麥下諸藥煮取一升半分三服若小兒夏月忽壯¶
<pb:KR3e0013_WYG_011-15b>¶
　熱燒人手洞下黄溏氣力惙然脉極洪數用此方加¶
　大黄二兩再服得下即瘥¶
又方治五六歲兒温壯腹中急滿息不利或有微腫亦¶
治極羸不下飲食堅痞手足逆冷方¶
　　竹葉(切一/升)　小麥(半/升)　　甘草　　　黄芩¶
　　栝蔞根　　澤瀉　　　茯苓　　　知母¶
　　白术　　　大黄(各一/兩)　桂心(二/銖)　　生薑(一兩/半)¶
　　人參　　　麥門冬　　半夏(各二/兩)　當歸(十八/銖)¶
<pb:KR3e0013_WYG_011-16a>¶
　右十六味㕮咀以水七升煮竹葉小麥取四升去滓¶
　内藥煎取一升六合分四服¶
治小兒連壯熱實滯不去寒熱徃來微驚悸方¶
　　大黄(一/兩)　　黄芩　　　栝蔞根　　甘草(各十/八銖)¶
　　滑石(二/兩)　　桂心　　　牡蠣　　　人參¶
　　龍骨　　　凝水石　　白石脂　　消石(各半/兩)¶
　右十二味㕮咀以水四升煮取一升半毎服三合一¶
　日一夜令盡雖吐亦與之(一本加紫/石英半兩)¶
<pb:KR3e0013_WYG_011-16b>¶
調中湯治小兒春秋月晨夕中暴冷冷氣折其四肢熱¶
不得泄則壯熱冷氣入胃變下痢或欲赤白滯起數去¶
小腹脹痛極壯熱氣脉洪大或急數者服之熱便歇下¶
亦瘥也但壯熱不吐下者亦主之之方¶
　　葛根　　　黄芩　　　茯苓　　　桔梗¶
　　芍藥　　　白术　　　藁本　　　大黄¶
　　甘草(各六/銖)¶
　右九味㕮咀以水二升煮取五合服如後法兒生一¶
<pb:KR3e0013_WYG_011-17a>¶
　日至七日取一合分三服生八日至十五日取一合¶
　半分三服生十六日至二十日取二合分三服生二¶
　十日至三十日取三合分三服生三十日至四十日¶
　取五合分三服恐喫五合未得更以意斟酌百日至¶
　三百日兒一如前篇龍膽湯加之¶
生地黄湯治小兒寒熱進退啼呼腹痛方¶
　　生地黄　　桂心(各二/兩)¶
　右二味以水三升煮取一升朞歲已下服二合以上¶
<pb:KR3e0013_WYG_011-17b>¶
　三合一方七味有芍藥寒水石黄芩當歸甘草各半¶
　兩¶
治小兒傷寒發黄方¶
　𢷬土𤓰根汁三合服之¶
又方𢷬韭根汁澄清取如大豆許滴兒鼻中即出黄水¶
瘥¶
又方𢷬青麥汁服之¶
又方¶
<pb:KR3e0013_WYG_011-18a>¶
　　小豆(三七/枚)　𤓰蔕(十四/枚)　糯米(四十/粒)¶
　右三味為末吹入鼻中¶
二物通汗散治少小有熱不汗方¶
　　粉(半/斤)　　　雷丸(四/兩)¶
　右𢷬為細末和下篩以粉兒身¶
二物茯苓粉散治少小頭汗方¶
　　茯苓　　　牡蠣(各四/兩)¶
　右治下篩以粉八兩合𢷬為散有熱輒取粉汗即自¶
<pb:KR3e0013_WYG_011-18b>¶
　止¶
三物黄連粉散治少小盜汗方¶
　　黄連　　　牡蠣　　　貝母(各十/八銖)¶
　右以粉一升合𢷬下篩取粉兒身佳¶
犀角飲子此由心臟熱之所感宜服此方¶
　　犀角(十八/銖)　茯神(一/兩)　　麥門冬(一兩/半)甘草(半/兩)¶
　　白术(六/銖)¶
　右五味㕮咀以水九合煎取四合分服加龍齒一兩¶
<pb:KR3e0013_WYG_011-19a>¶
　佳¶
恒山湯治小兒温瘧方¶
　　恒山(切一/兩)　小麥(二/合)　　淡竹葉(切一/升)¶
　右三味以水一升半煮取五合一日至七日兒一合¶
　為三服八日至十五日兒一合半為三服十六日至¶
　二十日兒二合為三服四十日至六十日兒六合為¶
　三服六十日至百日兒一服二合半百日至二百日¶
　兒一服三合¶
<pb:KR3e0013_WYG_011-19b>¶
又方鹿角末臨發時先服一錢匕¶
又方燒鼈甲灰以酒服一錢七至發時服三匕并以火¶
灸身¶
又方燒雞䏶胵中黄皮為末和乳與服男雄女雌¶
又方灸兩乳下一指三壯¶
　¶
　¶
　備急千金要方卷十一¶
