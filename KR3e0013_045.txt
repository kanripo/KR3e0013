# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.616966
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷四十五
<pb:KR3e0013_WYG_045-1a>¶
欽定四庫全書¶
　備急千金要方卷四十五　唐　孫思邈　撰¶
　　　　　　　　　　　　宋　林億等　校正¶
　小腸腑方¶
　　風虚驚悸第六(方/)¶
逺志湯補心治心氣虚驚悸喜忘不進食方¶
　　逺志　　　乾薑　　　白术　　　桂心¶
　　黄耆　　　紫石(各三/兩)　防風　　　當歸¶
<pb:KR3e0013_WYG_045-1b>¶
　　人參　　　茯苓　　　甘草　　　芎藭¶
　　茯神　　　羌活(各二/兩)　麥門冬　　半夏(各四/兩)¶
　　大棗(十二/枚)　五味子(二/合)¶
　右十八味㕮咀以水一斗三升煮取三升半分五服¶
　日三夜二¶
又方治中風心氣不足驚悸言語謬誤恍惚憒憒心煩¶
悶耳鳴方¶
　　逺志　　　黄耆　　　茯苓　　　甘草¶
<pb:KR3e0013_WYG_045-2a>¶
　　芍藥　　　當歸　　　桂心(一方/無)　麥門冬¶
　　人參(各二/兩)　獨活(四/兩)　　生薑(五/兩)　　附子(一/兩)¶
　右十二味㕮咀以水一斗二升煮取四升每服八合¶
　人羸服五合日三夜一¶
茯神湯治風經五臟大虚驚悸安神定志方¶
　　茯神　　　防風(各三/兩)　人參　　　逺志¶
　　甘草　　　龍骨　　　桂心　　　獨活(各二/兩)¶
　　白术(一/兩)　　細辛　　　乾薑(各六/兩)　酸棗(一/升)¶
<pb:KR3e0013_WYG_045-2b>¶
　右十二味㕮咀以水九升煮取三升分三服¶
又方治風虚滿頸項强心氣不定不能食方¶
　　茯神(四/兩)　　麥門冬(四/兩)　人參　　　羌活¶
　　逺志　　　當歸　　　甘草　　　紫石¶
　　五味子(二/兩)　半夏　　　防風　　　黄耆(各三/兩)¶
　　生薑(五/兩)　　酸棗(三/升)¶
　右十四味㕮咀以水一斗三升煮酸棗取一斗去棗¶
　内餘藥煎取三升半一服七合日三夜二¶
<pb:KR3e0013_WYG_045-3a>¶
補心湯治心氣不足其病苦驚悸汗出心中煩悶短氣¶
喜怒悲憂悉不自知常苦咽喉痛口脣黒嘔吐血舌本¶
强不通水漿方¶
　　紫石英　　茯苓　　　人參　　　逺志¶
　　當歸　　　茯神(深師/作桂)　甘草　　　紫菀(各三/兩)¶
　　麥門冬(一/升)　赤小豆(三/合)　大棗(三十/枚)¶
　右十一味㕮咀以水一斗二升煮取三升分三服¶
又方治心氣不足多汗心煩喜獨語多夢不自覺咽喉¶
<pb:KR3e0013_WYG_045-3b>¶
痛時吐血舌本强水漿不通方¶
　　紫石英(研/)　茯苓　　　人參　　　桂心(各二/兩)¶
　　麥門冬(三/兩)　紫菀　　　甘草(各一/兩)　大棗(七/枚)¶
　　赤小豆(二十/四枚)¶
　右九味㕮咀以水八升煮取二升半分三服春夏服¶
　佳¶
又方治奄奄忽忽朝瘥暮劇驚悸心中憧憧胸滿不下¶
食隂陽氣衰脾胃不磨不欲聞人聲定志下氣方¶
<pb:KR3e0013_WYG_045-4a>¶
　　人參　　　茯苓　　　逺志　　　甘草¶
　　枳實　　　當歸　　　龍齒　　　桔梗(各三/兩)¶
　　半夏　　　桂心(各五/兩)　黄耆(四/兩)　　生薑(六/兩)¶
　　茯神(二/兩)　　大棗(二十/枚)¶
　右十四味㕮咀以水一斗二升先煮粳米五合令熟¶
　去滓次内藥煮取四升一服八合日三夜二¶
又方治心氣不足心痛驚恐方¶
　　逺志　　　蒲黄(一方用/菖蒲)人參　　　茯苓(各四/兩)¶
<pb:KR3e0013_WYG_045-4b>¶
　右四味㕮咀以水一斗煮取三升半分三服¶
又方治心氣不足腹背相引痛不能俛仰方(或作傷/心湯)¶
　　茯神　　　黄芩　　　逺志　　　乾地黄(各三/兩)¶
　　麥門冬　　石膏(各四/兩)　半夏　　　附子¶
　　桂心　　　生薑(各二/兩)　甘草　　　阿膠¶
　　糖(各一/兩)　　大棗(三十/枚)¶
　右十四味㕮咀以水一斗煮取三升去滓内¶
　糖及膠更煎取二升二合分三服(此方與前巻心虚/實篇大補心湯相)¶
<pb:KR3e0013_WYG_045-5a>¶
　(重分/兩别)¶
小定心湯治虚羸心氣驚弱多魘方¶
　　茯苓(四/兩)　　桂心(三/兩)　　甘草　　　芍藥¶
　　乾薑　　　逺志　　　人參(各二/兩)　大棗(十五/枚)¶
　右八味㕮咀以水八升煮取三升分四服日三夜一¶
大定心湯治心氣虚悸恍惚多忘或夢寤驚魘志少不¶
足¶
　　人參　　　茯苓　　　茯神　　　逺志¶
<pb:KR3e0013_WYG_045-5b>¶
　　赤石脂　　龍骨　　　乾薑　　　當歸¶
　　甘草　　　白术　　　芍藥　　　桂心¶
　　紫菀　　　防風(各二/兩)　大棗(二十/枚)¶
　右十五味㕮咀以水一斗二升煮取三升半分五服¶
　日三夜一¶
治驚勞失志方¶
　　甘草　　　桂心(各二/兩)　龍骨　　　防風¶
　　麥門冬　　牡蠣　　　逺志(各一/兩)　茯神(五/兩)¶
<pb:KR3e0013_WYG_045-6a>¶
　　大棗(二十/枚)¶
　右九味㕮咀以水八升煮取二升分二服相去如人¶
　行五里久再進¶
荆瀝湯治心虚驚悸不定羸瘦病方¶
　　荆瀝(二/升)　　茯神　　　白鮮皮(各三/兩)人參(二/兩)¶
　　白銀(十兩以水一/斗煑取三升)¶
　右五味三味㕮咀以荆瀝銀汁中煮取一升四合¶
　分三服相去如人行十里久進一服¶
<pb:KR3e0013_WYG_045-6b>¶
又方荆瀝二升緩水煎取一升六合分温每服四合日¶
三夜一¶
鎮心湯治風虚勞冷心氣不足喜忘恐怖神志不定方¶
　　防風　　　當歸　　　大黄¶
　　麥門冬(各五分此味/又亦云五兩)　　澤瀉　　　大豆巻¶
　　白歛(各四分此味/一云三兩)　　　菖蒲　　　人參¶
　　桔梗　　　桂心　　　逺志　　　薯蕷¶
　　石膏(各三/分)　紫菀　　　乾薑¶
<pb:KR3e0013_WYG_045-7a>¶
　　茯苓(各二分一/云各三分)　　　　白术　　　甘草(各十/分)¶
　　粳米(五/合)　　大棗(五/兩)　　附子　　　茯神(各二/兩)¶
　　秦芁(六/分)¶
　右二十四味㕮咀以水一斗二升先煮粳米令熟去¶
　滓内藥煮取四升分服八合日三夜一(千金翼不用/粳米蜜丸梧)¶
　(子大酒服十丸/加至二十丸)¶
大鎮心散治心虚驚悸夢寤恐畏方¶
　　紫石英　　茯苓　　　防風　　　人參¶
<pb:KR3e0013_WYG_045-7b>¶
　　甘草　　　澤㵼(各八/分)　黄耆　　　秦芃¶
　　白术　　　薯蕷　　　白歛(各六/分)　麥門冬¶
　　當歸(各五/分)　桔梗　　　大豆巻　　栢子仁¶
　　桂心　　　逺志　　　大黄　　　石膏(各四/分)¶
　　蜀椒　　　芍藥　　　乾薑　　　細辛(各三/分)¶
　右二十四味治下篩酒服二方寸匕日三一方無紫¶
　石茯苓澤瀉乾薑有大棗四分蜜丸如梧子酒下十¶
　五丸¶
<pb:KR3e0013_WYG_045-8a>¶
又方治風虚心氣驚弱恍惚失常忽嗔恚悲志意不樂方¶
　　紫石英　　白石英　　乾地黄(一本/無)朱砂¶
　　龍齒　　　人參　　　細辛　　　天雄¶
　　附子　　　逺志　　　乾薑　　　茯苓¶
　　白术　　　桂心　　　防風(各二/兩)¶
　右十五味治下篩酒服兩方寸匕日三¶
小鎮心散治心氣不足虚悸恐畏悲思恍惚心神不定¶
惕惕然驚者方¶
<pb:KR3e0013_WYG_045-8b>¶
　　人參　　　逺志　　　白术　　　附子¶
　　乾地黄　　赤小豆　　桂心　　　黄耆¶
　　細辛　　　乾薑　　　龍齒　　　防風¶
　　菖蒲(各二/兩)　茯苓(四/兩)¶
　右十四味治下篩酒服二方寸匕日三¶
鎮心圓治男子婦人虚損夢寤驚悸或失精神婦人赤¶
白注漏或月水不利風邪鬼注寒熱徃來腹中積聚憂¶
恚結氣諸病方¶
<pb:KR3e0013_WYG_045-9a>¶
　　紫石英　　茯苓　　　菖蒲　　　蓯蓉¶
　　逺志　　　麥門冬　　大黄　　　當歸¶
　　細辛　　　巻栢　　　大豆巻　　乾薑(各五/分)¶
　　防風　　　人參　　　澤瀉　　　秦芃¶
　　丹參(各六/分)　石膏　　　芍藥　　　栢子仁(各三/分)¶
　　烏頭　　　桂心　　　桔梗　　　甘草¶
　　薯蕷(各十/分)　白歛　　　鐵精　　　銀屑¶
　　前胡　　　牛黄(各二/分)　乾地黄(十二/分)白术¶
<pb:KR3e0013_WYG_045-9b>¶
　　半夏(各八/分)　䗪蟲(十二/枚)　大棗(五十/枚)¶
　右三十五味為末蜜棗和𢷬五千杵丸如梧子大酒¶
　服五丸日三加至二十丸一本無大豆巻大棗¶
大鎮心圓所治與前方大同凡是心病悉皆主之方¶
　　乾地黄(六/分)　牛黄(五分一/用牛膝)羌活　　　桂心¶
　　麥門冬　　秦芁　　　芎藭　　　人參¶
　　逺志　　　紫石英　　丹砂　　　阿膠¶
　　甘草　　　大黄　　　銀屑　　　白歛¶
<pb:KR3e0013_WYG_045-10a>¶
　　當歸　　　乾薑　　　防風(各八/分)　杏仁¶
　　蜀椒(各三/分)　澤瀉　　　黄耆　　　茯苓¶
　　大豆巻　　薯蕷　　　茯神　　　前胡¶
　　鐵精　　　栢子仁(各五/分)大棗(四十/枚)　桑螵蛸(十一/枚)¶
　右三十二味為末白蜜棗和丸酒服七丸日三加至¶
　二十丸¶
小鎮心圓治心氣少弱驚虚振悸胸中逆氣魘夢參錯¶
謬忘恍惚方¶
<pb:KR3e0013_WYG_045-10b>¶
　　紫石英　　朱砂　　　茯神　　　銀屑¶
　　雄黄　　　菖蒲　　　人參　　　桔梗¶
　　乾薑　　　逺志　　　甘草　　　當歸¶
　　桂心(各二/分)　防風　　　細辛　　　鐵精¶
　　防已(各一/兩)¶
　右十七味為末蜜丸如大豆狀飲服十丸日三加至¶
　二十丸一方用茯苓二分為十八味¶
定志小圓治心氣不定五臟不足甚者憂愁悲傷不樂¶
<pb:KR3e0013_WYG_045-11a>¶
忽忽喜忘朝差暮劇暮差朝發狂眩者方¶
　　菖蒲　　　逺志(各二/兩)　茯苓　　　人參(各三/兩)¶
　右四味為末蜜丸如梧子大飲服七丸日三加茯神¶
　為茯神丸散服之亦佳¶
紫石酒治久風虚冷心氣不足或時候怖方¶
　　紫石英(一/斤)　鍾乳　　　防風　　　逺志¶
　　桂心(各四/兩)　麻黄　　　茯苓　　　白术¶
　　甘草(各三/兩)¶
<pb:KR3e0013_WYG_045-11b>¶
　右九味㕮咀以酒三斗春月漬五日每服四合日三¶
　亦可至醉常令有酒氣¶
　　好忘第七(方/)¶
枕中方¶
　　龜甲　　　龍骨　　　逺志　　　菖蒲¶
　右四味等分治下篩酒服方寸匕日三常服令人大¶
　聰(千金方云/食後水服)¶
治多忘令人不忘方¶
<pb:KR3e0013_WYG_045-12a>¶
　　菖蒲(二/分)　　茯苓　　　茯神　　　人參(各五/分)¶
　　逺志(七/分)¶
　右五味治下篩酒服方寸匕日三夜一五日後知神良¶
又方¶
　　蓯蓉　　　續斷(各一/分)　逺志　　　菖蒲¶
　　茯苓(各三/分)¶
　右五味治下篩酒服方寸匕日三至老不忘¶
開心散治好忘方¶
<pb:KR3e0013_WYG_045-12b>¶
　　逺志　　　人參(各一/分)　菖蒲(一/兩)　　茯苓(二/兩)¶
　右四味治下篩飲服方寸匕日三¶
菖蒲益智圓治喜忘恍惚破積聚止痛安神定志聰明¶
耳目方¶
　　菖蒲　　　逺志　　　人參　　　桔梗¶
　　牛膝(各五/分)　附子(五/分)　　茯苓(七/分)　　桂心(三/分)¶
　右八味為末蜜丸如梧子一服七丸加至二十丸日¶
　二夜一禁如藥法¶
<pb:KR3e0013_WYG_045-13a>¶
養命開心益智方¶
　　乾地黄　　人參　　　茯苓(各二/兩)　蓯蓉¶
　　莵絲子　　逺志(各三/兩)　蛇牀子(二/分)¶
　右七味治下篩服方寸匕日二忌兎肉餘無忌¶
八味散方¶
　　天門冬(六/分)　桂心　　　茯苓(各一/兩)　乾地黄(四/分)¶
　　五味子　　菖蒲　　　逺志　　　石葦(各三/分)¶
　右八味治下篩後食或酒或水服方寸匕三十日力倍¶
<pb:KR3e0013_WYG_045-13b>¶
　六十日氣力强志意足¶
治徤忘方¶
　　天門冬　　逺志　　　茯苓　　　乾地黄¶
　右四味各等分為末蜜丸如梧子大酒服二十丸日¶
　三加至三十丸常服勿絶¶
治好忘久服聰明益智方¶
　　龍骨　　　虎骨　　　逺志(各等/分)¶
　右三味治下篩食後服方寸匕日二¶
<pb:KR3e0013_WYG_045-14a>¶
又方七月七日取菖蒲酒服三方寸匕飲不至醉¶
又方常以甲子日取石上菖蒲一寸九節者隂乾百日¶
治合下篩服方寸匕日三耳目聰明不忘(出衢州石/橋寺南山)¶
又方七月七日麻勃一升人參二兩為末蒸令氣徧臨¶
夜卧服一刀圭盡知四方之事¶
又方戊子日取東邊桃枝二七枚縛著卧牀中枕之不¶
忘¶
又方常以五月五日取東向桃枝日未出時作三寸木¶
<pb:KR3e0013_WYG_045-14b>¶
人著衣帯中令人不忘¶
又方丁酉日自徃市買逺志裹著衣中角頭還末服之¶
不復忘¶
治人心昏塞多忘喜誤方¶
　七月七日取蜘蛛網著衣領中勿令人知不忘¶
　¶
　¶
　備急千金要方巻四十五¶
