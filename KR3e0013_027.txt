# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.278759
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷二十七
<pb:KR3e0013_WYG_027-1a>¶
欽定四庫全書¶
　備急千金要方卷二十七　唐　孫思邈　撰¶
　　　　　　　　　　　　宋　林億等　校正¶
　治諸風方¶
　　偏風第四(方灸法/針)¶
防風湯治偏風甄權處療安平公方¶
　　防風　　　芎藭　　　白芷　　　牛膝¶
　　狗脊　　　萆薢　　　白术(各一/兩)　羌活¶
<pb:KR3e0013_WYG_027-1b>¶
　　葛根　　　附子(外臺作/人參)杏仁(各二/兩)　薏苡仁¶
　　石膏　　　桂心(各三/兩)　麻黄(四/兩)　　生薑(五/兩)¶
　右十六味㕮咀以水一斗二升煮取三升分三服一¶
　劑覺好更進一劑即一度針九劑九針即瘥灸亦得¶
　　針風池一穴　　　　　肩髃一穴¶
　　曲池一穴　　　　　　支溝一穴¶
　　五樞一穴　　　　　　陽陵泉一穴¶
　　巨虚下亷一穴¶
<pb:KR3e0013_WYG_027-2a>¶
　凡針七穴即瘥¶
仁夀宫備身患脚奉勑¶
　　針鐶銚一穴　　　　　陽陵泉一穴¶
　　巨虚下亷一穴　　　　陽輔一穴¶
　凡針四穴即能起行¶
大理趙卿患風腰脚不隨不能跪起¶
　　針上窌一穴　　　　　鐶銚一穴¶
　　陽陵泉一穴　　　　　巨虚下亷一穴¶
<pb:KR3e0013_WYG_027-2b>¶
　凡針四穴即能跪起¶
庫狄欽患偏風不得挽弓¶
　針肩髃一穴即得挽弓甄權所行¶
治猥退風半身不遂失音不語者方¶
　杏仁去雙仁及皮尖三斗洗入臼𢷬二斗令碎研如¶
　寒食粥法取汁八升煎取四升口嘗看香滑即熟未¶
　及此則為不熟惟熟為妙停極冷然後内好麴一斗¶
　六升煎取八升第一遍酘饙也次一炊復取杏仁三¶
<pb:KR3e0013_WYG_027-3a>¶
　升研取一斗二升汁煎取六升第二酘也次一炊準¶
　第二酘取杏仁汁多少為第三酘也若疑米不足别¶
　更取二升杏仁研取八升汁煎取四升更斟酌炊米¶
　酘之若猶不足更研杏仁二升取八升汁煎取四升¶
　更酘之以熟為限一石米杏仁三斗所以節次研杏¶
　仁者恐并煎汁酢故也若冬日任意并煎準計三斗¶
　杏仁取汁一石六斗煎取八斗四升漬麴以分之酘¶
　饙酒熟封四七日開澄取清然後壓糟糟可乾末和¶
<pb:KR3e0013_WYG_027-3b>¶
　酒服之大驗祕方¶
又方萆麻子脂一升酒一斗銅鉢盛著酒中一日煮之¶
令熟服之¶
又方灸百㑹次灸本神次灸承漿次灸風府次灸肩髃¶
次灸心輸次灸手五冊次灸手髓孔次灸手少陽次灸¶
足五冊次灸足髓孔次灸足陽明各五百壯¶
治大風半身不遂方¶
　蠶沙兩石熟蒸分作直袋三枚各受七斗熱盛一袋¶
<pb:KR3e0013_WYG_027-4a>¶
　著患處如冷即取餘袋一依前法數數易換百不禁¶
　瘥止須羊肚釀粳米蔥白薑椒豉等爛煮熱喫日食¶
　一具十日止此方千金不傳¶
又方蒸鼠壤土袋盛熨之瘥即止¶
葛根湯治四肢緩弱身體疼痛不遂婦人産後中柔風¶
及氣滿方¶
　　葛根　　　芍藥　　　桂心　　　乾地黄¶
　　羌活(各三/兩)　麻黄　　　甘草(各二/兩)　生薑(六/兩)¶
<pb:KR3e0013_WYG_027-4b>¶
　右八味以清酒三升水五升煮取三升温服五合日¶
　三¶
麻子湯治大風周身四肢攣急風行在皮膚身勞彊服¶
之不虚人又治精神䝉昧者方¶
　　秋麻子(三升净擇/水漬一宿)　　　防風　　　桂心¶
　　生薑　　　石膏(碎綿/裹)　橘皮(各二/兩)　麻黄(三/兩)¶
　　竹葉　　　葱白(各一/握)　香豉(一/合)¶
　右十味㕮咀先以水二斗半煮麻子令極熟漉去滓¶
<pb:KR3e0013_WYG_027-5a>¶
　取九升别煮麻黄兩沸掠去沫内諸藥汁中煮取三¶
　升去滓分三服空腹服當微汗汗出以粉塗身極重者¶
　不過三兩劑輕者一兩劑瘥有人患大風賊風刺風¶
　加獨活三兩比之小續命湯準當六七劑¶
仲景三黄湯治中風手足拘攣百節疼痛煩熱心亂惡¶
寒經日不欲飲食方¶
　　麻黄(三十/銖)　黄芩(十八/銖)　黄耆　　　細辛(各十/二銖)¶
　　獨活(一/兩)¶
<pb:KR3e0013_WYG_027-5b>¶
　右五味㕮咀以水五升煮取二升分二服一服小汗¶
　兩服大汗心中熱加大黄半兩脹滿加枳實六銖氣¶
　逆加人參十八銖心悸加牡蠣十八銖渇加栝蔞十¶
　八銖先有寒加八角附子一枚此方祕不傳¶
白歛薏苡湯治風拘攣不可屈伸方¶
　　白歛　　　薏苡仁　　芍藥　　　桂心¶
　　酸棗仁　　牛膝　　　乾薑　　　甘草(各一/升)¶
　　附子(三/枚)¶
<pb:KR3e0013_WYG_027-6a>¶
　右九味㕮咀以淳酒二斗漬一宿微火煎三沸毎服¶
　一升日三扶杖起行不耐酒服五合(千金翼有/車前子)¶
獨活寄生湯夫腰背痛者皆由腎氣虚弱卧冷濕地當¶
風得之不時速治喜流入脚膝為偏枯冷痺緩弱疼重¶
或腰痛攣脚重痺冝急服此方¶
　　獨活(三/兩)　　寄生(古今録驗/用續斷)　　　　杜仲¶
　　牛膝　　　細辛　　　秦芃　　　茯苓¶
　　桂心　　　防風　　　芎藭　　　乾地黄¶
<pb:KR3e0013_WYG_027-6b>¶
　　人參　　　甘草　　　當歸　　　芍藥(各二/兩)¶
　右十五味㕮咀以水一斗煮取三升分三服温身勿¶
　冷喜虚下利者除乾地黄服湯取蒴藋葉火燎厚安¶
　席上及熱眠上冷復燎之冬月取根春取莖熬卧之¶
　佳其餘薄熨不及蒴藋葉為愈也諸處風濕亦用此¶
　法新産竟或患腹痛不得轉動及腰脚攣痛不得屈¶
　伸痺弱者宜服此湯除風消血(肘後有附子一枚大/者無寄生人參甘草)¶
　(當/歸)¶
<pb:KR3e0013_WYG_027-7a>¶
菊花酒治男女風虚寒冷腰背痛食少羸瘦無顔色嘘¶
吸少氣去風冷補不足方¶
　　菊花　　　杜仲(各一/斤)　防風　　　附子¶
　　黄耆　　　乾薑　　　桂心　　　當歸¶
　　石斛(各四/兩)　紫石英　　蓯蓉(各五/兩)　萆薢¶
　　獨活　　　鍾乳(各八/兩)　茯苓(三/兩)¶
　右十五味㕮咀以酒七斗漬五日一服二合稍稍加¶
　至五合日三(千金翼不/用乾薑)¶
<pb:KR3e0013_WYG_027-7b>¶
杜仲酒治腰脚疼痛不遂風虚方¶
　　杜仲(八/兩)　　石南(二/兩)　　羌活(四/兩)　　大附子(五/枚)¶
　右四味㕮咀以酒一斗漬三宿毎服二合日再偏宜¶
　冷病婦人服之¶
　　風痱第五(論法方/灸)¶
論曰夫風痱者卒不能語口噤手足不遂而彊直者是¶
也治之以伏龍肝五升為末冷水八升和攪取汁飲之¶
能盡為善(肘後此方治心煩恍惚/腹中痛滿絶而復蘇)自此已下九方皆主¶
<pb:KR3e0013_WYG_027-8a>¶
此風用之次第宜細尋之¶
論曰凡欲醫此病當知先後次第不得謾投湯藥以失¶
機宜非但殺人因兹遂為痼疾已既得之當進三味竹¶
瀝飲少似有勝于常更進湯也竹瀝飲子患熱風者必¶
先用于此制其熱毒¶
竹瀝湯治四肢不收心神恍惚不知人不能言方¶
　　竹瀝(二/升)　　生葛汁(一/升)　生薑汁(三/合)¶
　右三味相和温暖分三服平旦日晡夜各一服服訖¶
<pb:KR3e0013_WYG_027-8b>¶
　覺四體有異似好次進後湯方¶
　　竹瀝(一/升)　　生葛汁(五/合)　芎藭　　　防已¶
　　附子　　　人參　　　芍藥　　　黄芩¶
　　甘草　　　桂心(各一/兩)　生薑(四/兩)　　羚羊角(三/兩)¶
　　石膏(六/兩)　　杏仁(四十/枚)　麻黄　　　防風(各一/兩半)¶
　右十六味㕮咀以水七升煮減半内瀝煮取二升五¶
　合分三服取汗間五日更服一劑頻與三劑漸覺少¶
　損乃進後方¶
<pb:KR3e0013_WYG_027-9a>¶
　　竹瀝(三/升)　　防風　　　升麻　　　羚羊角¶
　　防已　　　桂心　　　芎藭(各二/兩)　麻黄(三/兩)¶
　右八味㕮咀以水四升合竹瀝煮取二升半分三服¶
　兩日服一劑常用加獨活三兩最佳此方神良頻進¶
　三劑若手足冷者加生薑五兩白术二兩若未除更¶
　進後方¶
　　竹瀝(一/升)　　甘草(一本作/根二兩)人參　　　芎藭¶
　　獨活　　　升麻(各一/兩)　防風　　　麻黄¶
<pb:KR3e0013_WYG_027-9b>¶
　　芍藥(各一/兩半)　生薑　　　石膏　　　羚羊角¶
　　防已　　　桂心　　　黄芩¶
　　附子(一本作杏/仁四十枚)　　　　白术(各二/兩)¶
　右十七味㕮咀以水八升煮減半内瀝煮取二升半¶
　分三服相去如人行十里乆更服若有氣者加橘皮¶
　牛膝五加皮各一兩¶
凡風痱服前湯得瘥訖可常服煮散除餘風方¶
　　防風　　　防已　　　獨活　　　秦芃¶
<pb:KR3e0013_WYG_027-10a>¶
　　黄耆　　　芍藥　　　人參　　　白术¶
　　茯神　　　芎藭　　　遠志　　　升麻¶
　　石斛　　　牛膝　　　羚羊角　　丹參¶
　　甘草　　　厚朴　　　天門冬　　五加皮¶
　　地骨皮　　黄芩(翼作/薯蕷)　桂心(各一兩一/云各四兩)¶
　　乾地黄　　橘皮　　　生薑　　　麻黄(各三/兩)¶
　　㯽榔(翼作/甘草)　藁本(翼作/附子)　杜仲(翼作麥/門冬)¶
　　烏犀角(各二兩翼/作山茱萸)　　　薏苡仁(一/升)　石膏(六兩一/云三兩)¶
<pb:KR3e0013_WYG_027-10b>¶
　右三十三味𢷬篩為粗散和攪令匀毎服以水三升¶
　藥三兩煮取一升綿濾去滓頓服之取汗日一服若¶
　覺心中熱煩以竹瀝代水煮之¶
荆瀝湯凡患風人多熱常宜服此方¶
　　荆瀝　　　竹瀝　　　生薑汁(各五/合)¶
　右三味相和温暖為一服毎日旦服煮散午後進此¶
　平復好瘥乃止¶
獨活煮散治諸風痱方¶
<pb:KR3e0013_WYG_027-11a>¶
　　獨活(八/兩)　　芎藭　　　芍藥　　　茯苓¶
　　防風　　　防已　　　葛根(各六/兩)　羚羊角¶
　　當歸　　　人參　　　桂心　　　麥門冬¶
　　石膏(各四/兩)　磁石(十/兩)　　甘草(三/兩)　　白术(五/兩)¶
　右十六味各切剉分為二十四分毎分入生薑生地¶
　黄切一升杏仁二七枚以水二升煮取七合或日晩¶
　或夜中或日一服或間服無所忌¶
五補圓凡風服湯藥多患虚熱翕翕然宜除熱方¶
<pb:KR3e0013_WYG_027-11b>¶
　　防風　　　人參　　　蓯蓉　　　乾地黄¶
　　羚羊角　　麥門冬　　天門冬(各一/兩半)芍藥¶
　　獨活　　　乾薑　　　白术　　　丹參¶
　　食茱萸(一云山/茱萸)　　　　甘草　　　茯神¶
　　升麻　　　黄耆　　　甘菊花　　地骨皮¶
　　石斛　　　牛膝　　　五加皮　　薯蕷(各三/十銖)¶
　　秦芃　　　芎藭　　　桂心　　　防已¶
　　生薑屑　　黄芩(各一/兩)　附子(十八/銖)　石膏(三/兩)¶
<pb:KR3e0013_WYG_027-12a>¶
　　寒水石(二/兩)¶
　右三十二味為末白蜜和丸如梧子大生薑蜜湯服¶
　二十丸日三稍加至三十丸忌油麫蒜生冷酢滑及¶
　猪羊雞魚等肉¶
論曰古人立方皆準病根冷熱制之今人臨急造次搜¶
尋即用故多不驗所以欲用方者先定其冷熱乃可檢¶
方用無不效湯藥既爾丸散亦然凡此風之發也必由¶
熱盛故有竹瀝葛汁等諸冷藥焉後之學者不能仔細¶
<pb:KR3e0013_WYG_027-12b>¶
識其方意故有兹論具而述之其人無宻室者不可與¶
療以强人居室不宻尚中風邪况服藥之人乎¶
治風痱不能語手足不遂方¶
　度病者手小指内岐間至指端為度以置臍上直望¶
　心下以丹注度上端畢又作兩度續所注上合其下¶
　開其上取其本度横置其開上令三合其狀如到作¶
　厶字形男度左手女度右手嫌不分了故上丹注三¶
　處同時起火灸之各一百壯愈¶
<pb:KR3e0013_WYG_027-13a>¶
　¶
　¶
　¶
　¶
　¶
　¶
　¶
　¶
<pb:KR3e0013_WYG_027-13b>¶
　¶
　¶
　¶
　¶
　¶
　¶
　¶
　備急千金要方卷二十七¶
