# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:17.079364
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷六十六
<pb:KR3e0013_WYG_066-1a>¶
欽定四庫全書¶
　備急千金要方卷六十六　唐　孫思邈　撰¶
　　　　　　　　　　　　宋　林億等　校正¶
　丁腫方¶
　　癰疽第二(脉法論灸方/禁      法)¶
脉數身無熱即内有癰¶
諸浮數脉當發熱而反洗洗惡寒若有痛處當結為癰¶
脉微而遲必發熱脉弱而數此為振寒當發癰腫¶
<pb:KR3e0013_WYG_066-1b>¶
脉浮而數身體無熱其形黙黙胃中微燥不知痛處其¶
人當發癰腫¶
脉滑而數滑則為實數則為熱滑即為榮數即為衞榮¶
衞相逢即結為癰熱之所過即為癰膿身體有痛處時¶
時苦有瘡¶
問曰寸口脉微而澀法當亡血若汗出設不汗者當云¶
何答曰若身有瘡被刀器所傷亡血故也¶
趺陽脉滑而數法當下重少隂脉滑而數婦人隂中(生/瘡)¶
<pb:KR3e0013_WYG_066-2a>¶
論曰夫癰疽初發至微人皆不以為急此實奇患惟宜¶
速治稍遲緩乃即病成以此致禍者不一但發背外皮¶
薄為癰外皮厚為疽宜急治之¶
凡癰疽始發或似小癤或復大痛或復小痛或發如米¶
粒大白膿子此皆微候宜善察之見有小異即須大驚¶
忙急須攻治及斷口味速服諸湯下去熱毒若無醫藥¶
處即灸當頭百壯其大重者灸四面及中央二三百壯¶
數灸不必多也復薄以冷藥種種救療必速瘥也¶
<pb:KR3e0013_WYG_066-2b>¶
凡用藥帖法皆當瘡頭處其藥開孔令洩熱氣亦當頭¶
以火針針入四分即瘥¶
凡癰疽瘤石癰結筋瘰癧皆不可就針角針角者少有¶
不及禍也¶
凡癰無問大小已覺即取膠如手掌大暖水浸令軟納¶
納然稱大小當頭上開一孔如錢孔大帖腫上令相當¶
須臾乾急若未有膿者即定不長已作膿者當自出若¶
以鋒針當孔上刺至膿大好至瘥乃洗去膠¶
<pb:KR3e0013_WYG_066-3a>¶
凡腫根廣一寸已下名癤一寸已上名小癰如豆粒大¶
者名皰子皆始作急服五香連翹湯下之數劑取瘥乃¶
止¶
凡癰高而光大者不大熱其肉正平無尖而紫者不須¶
攻之但以竹葉黄耆湯申其氣耳肉正平為無膿也癰¶
卒痛以八味黄耆散𫝊之大癰七日小癰五日其自有¶
堅强者寧生破發乳若熱手不可得近者先内服王不¶
留行散外摩發背膏若背生破無苦在乳宜令極熟候¶
<pb:KR3e0013_WYG_066-3b>¶
手按之隨手即起者瘡熟也須針之針法要得著膿以¶
意消息胷背不過一寸斟量不得膿即與食肉膏散著¶
兊頭内癰口中如體氣熱歇即服木占斯散五日後癰¶
欲著痂者即服排膿内塞散¶
凡癰破之後便綿惙欲死内寒外熱(文/闕)腫自有似癰而¶
非者當以手按腫上無所連乃是風毒耳勿針之宜服¶
升麻湯外摩膏破癰口當令上留三分近下一分針之¶
務令極熱熱便不痛破後敗壞不差者作猪蹄湯洗之¶
<pb:KR3e0013_WYG_066-4a>¶
日二度夏用二日冬用六七日用湯半劑亦可夫癰壞¶
後有惡肉者宜猪蹄湯洗去穢次𫝊食肉膏散惡肉盡¶
後𫝊生肉膏散及摩四邉令好肉速生當斷絶房室忌¶
風冷勿自勞煩待筋脉平復乃可任意耳縁新肉易傷¶
傷則裏潰潰則重發發即難救慎之慎之白痂最忌¶
凡諸暴腫一一不同無問近逺皆服五香連翹湯刺去¶
血小豆末𫝊之其間數數以針刺去血若失療已潰爛¶
者猶服五香湯及漏蘆湯下之隨熱多少依方用之外¶
<pb:KR3e0013_WYG_066-4b>¶
以升麻湯榻洗熨之(方見丹/毒篇)摩升麻膏(方見丹/毒篇)若生息¶
肉者以白䕡茹散𫝊之青黑肉去盡即停止好肉生𫝊¶
升麻膏如肌不生𫝊一物黄耆散若𫝊白䕡茹青黒惡¶
肉不盡者可以㯃頭䕡茹散半錢和白䕡茹散三錢稍¶
稍𫝊之其散各取當色單𢷬下篩直爾成散用之(此數/法集)¶
(驗用治/緩疽)¶
或身中忽有痛處如遭打撲之狀名曰氣痛痛不可忍¶
遊走不住發作有時痛則小熱痛定則寒此皆由久時¶
<pb:KR3e0013_WYG_066-5a>¶
受温氣至春暴寒風來折之不成温病乃作氣痛宜先¶
服五香連翹湯摩丹參膏又以白酒煎楊栁皮及暖熨¶
之有赤氣㸃㸃者即刺出血也其五香連翹湯及小竹¶
瀝湯可服數劑勿以一劑未瘥便住藥以謂無效即禍¶
至矣中間將白薇散佳又有氣腫痛其狀如癰腫無頭¶
虚腫色不變但皮急痛不得手近亦須服此五香湯次¶
白針寫之次與蒺藜散𫝊之¶
胷中痛短氣者當入闇室中以手指捺左眼視若見光¶
<pb:KR3e0013_WYG_066-5b>¶
者胷中有結癰若不見光者是瘭疽内發出也¶
經云氣宿於經絡中血氣俱澀不行擁結為癰疽也不¶
言熱之所作其後成癰又陽氣湊集寒化為熱熱盛則¶
肉腐為膿也由人體有熱被寒冷搏之而脉凝結不行¶
熱氣擁結成癰疽方有灸法亦有温治法以其中冷未¶
成熱之時其用冷藥帖薄之治熱已成以消熱令不成¶
膿也赤色腫有尖頭者藜蘆膏𫝊之一云醋和蚌蛤灰¶
塗乾則易之¶
<pb:KR3e0013_WYG_066-6a>¶
余平生數病癰疽得效者皆即記之考其病源多是藥¶
氣所作或有上世服石遂令子孫多有此疾食中尤不¶
宜食麪及酒蒜及慎温牀厚被能慎之者可得終身無¶
他此皆躬自驗之故特論之也¶
五香連翹湯治一切惡核瘰癧癰疽惡腫患背方¶
　　青木香　　沈香　　丁香　　　　薰陸香¶
　　麝香　　　射干　　升麻　　　　獨活¶
　　寄生　　　連翹　　通草(各二/兩)　　大黃(三/兩)¶
<pb:KR3e0013_WYG_066-6b>¶
　右十二味㕮咀以水九升煑取四升内竹瀝二升更¶
　煑取三升分三服取快利(肘後方有紫葛甘草無通/草治惡肉惡脉惡核風結)¶
　(腫氣痛要籍喻義有黄耆甘草芒硝各六分千金翼/云未瘥中間常服佳與小兒篇方相重小有異處)¶
黄耆竹葉湯治癰疽發背方¶
　　黄耆　　　甘草　　　黄芩　　　芍藥¶
　　麥門冬(各三/兩)當歸　　　人參　　　石膏¶
　　芎藭　　　半夏(各二/兩)　生薑(五/兩)　　生地黄(八/兩)¶
　　大棗(三十/枝)　淡竹葉(一/握)¶
<pb:KR3e0013_WYG_066-7a>¶
　右十四味㕮咀以水一斗二升先煑竹葉取一斗去¶
　滓内藥煑取三升分四服相去如行二十里久日三¶
　夜一¶
八味黄耆散方¶
　　黄耆　　　芎藭　　　大黄　　　黄連¶
　　芍藥　　　莽草　　　黄芩　　　梔子仁(各/等)¶
　　(分/)¶
　右八味治下篩雞子白和如泥塗故帛上隨腫大小¶
<pb:KR3e0013_WYG_066-7b>¶
　𫝊之乾則易若已開口封瘡上須開頭令歇氣¶
王不留行散治癰腫不能潰困苦無聊賴方¶
　　王不留行子(三合千金/翼作一升)　龍骨　　　當歸(各二/兩)¶
　　野葛皮(半/分)　乾薑　　　桂心(各一/兩)　栝蔞根(六/分)¶
　右七味治下篩食後温酒服方寸匕日三以四肢習¶
　習為度不知稍加之令人安穩不覺膿自潰即著瘡¶
　痂平復神良此浩仲堪方隋濟闍黎所名為神散癰¶
　腫即消(千金翼云治癰疽及/諸雜腫已潰皆服之)¶
<pb:KR3e0013_WYG_066-8a>¶
内補散治癰疽發背婦人乳癰諸癤未潰者便消不消¶
者令速潰疾愈方¶
　　木占斯　　人參　　　乾薑(一云乾/地黄)桂心¶
　　細辛　　　厚朴　　　敗醬　　　防風¶
　　栝蔞根　　桔梗　　　甘草(各一/兩)¶
　右十一味治下篩酒服方寸匕藥入咽覺流入瘡中¶
　若癰疽灸之不能發壞者可服之未壞者去敗醬已¶
　發膿者内敗醬服藥日七八服夜二三服以多為善¶
<pb:KR3e0013_WYG_066-8b>¶
　若病在下當膿血出此為腸癰也諸病在裏惟服此¶
　藥即覺其力痛者即不痛長服治諸瘡及疽痔瘡已¶
　潰便早愈醫人不知用此藥發背無有治者若始覺¶
　背上有不好處而渇者即勤服之若藥力行覺渇止¶
　便消散若雖已壞但日夜服之勿住藥腫自消散不¶
　覺去時欲長服者當去敗醬婦人乳癰宜速服之一¶
　方無桂心一名木占斯散主癰腫堅結若已壞者速¶
　愈未壞者使不成癰便消(張文仲無桂心劉涓/子云此是華陀方)¶
<pb:KR3e0013_WYG_066-9a>¶
排膿内塞散治大瘡熱退膿血不止瘡中肉虚疼痛方¶
　　防風　　　茯苓　　　白芷　　　桔梗¶
　　逺志　　　甘草　　　人參　　　芎藭¶
　　當歸　　　黄耆(各一/兩)　厚朴(二/兩)　　桂心(二/分)¶
　　附子(二/枚)　　赤小豆(五合酒/浸熬之)¶
　右十四味治下篩酒服方寸匕日三夜一¶
猪蹄湯治癰疽發背方¶
　　猪蹄(一具治/如食法)黄耆　　　黄連　　　芍藥(各三/兩)¶
<pb:KR3e0013_WYG_066-9b>¶
　　黄芩(二/兩)　　薔薇根　　狼牙根(各八/兩)¶
　右七味㕮咀以水三斗煑猪蹄令熟澄清取二斗下¶
　諸藥煑取一斗去滓洗瘡一食頃以帛拭乾帖生肉¶
　膏日一如痛加當歸甘草各二兩¶
又方治癰疽發十指或起膀胱及發背後生惡肉者方¶
　　猪蹄(一具治/如食法)當歸　　　大黄　　　芎藭¶
　　芍藥　　　黄芩　　　獨活　　　莽草(各一/兩)¶
　右八味㕮咀以水三斗煮猪蹄取八升去之内諸藥¶
<pb:KR3e0013_WYG_066-10a>¶
　煮取四升去滓漬瘡兩食頃洗之拭令乾𫝊麝香膏¶
麝香膏治癰疽及發背諸惡瘡去惡肉方¶
　　麝香　　　䕡茹(一作/真珠)　雄黄　　　礬石(各一/兩)¶
　右四味治下篩以猪膏調如泥塗之惡肉盡止却𫝊¶
　生肉膏¶
食惡肉膏方¶
　　大黄　　　芎藭　　　莽草　　　真珠¶
　　雌黄　　　附子(生用各/一兩)白歛　　　礬石¶
<pb:KR3e0013_WYG_066-10b>¶
　　黄芩　　　䕡茹(各二/兩)　雄黄(半/兩)¶
　右十一味㕮咀以猪脂一升半煎五六沸去滓内䕡¶
　茹礬石末攪調𫝊之瘡中惡肉盡乃止¶
治癰腫惡肉不盡者方¶
　　蒴藋灰(一作/雚灰)石灰(肘後作/白炭灰)¶
　右二味各淋取汁合煎如膏膏成𫝊之食惡肉亦去¶
　黑子此藥過十日不中用¶
又方生地黄汁煎如膠作餅子帖之日四五度¶
<pb:KR3e0013_WYG_066-11a>¶
食惡肉散方¶
　　硫黄　　　丹砂　　　麝香　　　㯃頭䕡茹¶
　　馬齒礬　　雄黄　　　雌黄　　　白礬(各二/分)¶
　右八味治下篩以粉之吮食惡肉(千金翼薄帖篇無/白礬雌黄有藜蘆)¶
　(云亦膏和𫝊之又處療癰疽篇無丹砂廣濟方療癰/腫膿潰瘡中有紫肉破不消以此散兊或内蝕之)¶
又方䕡茹　　　礬石　　　雄黄　　　硫黄(各二/分)¶
　右四味治下篩内瘡中惡肉盡即止不得過好肉也¶
生肉膏治癰疽發背壞後生肉方¶
<pb:KR3e0013_WYG_066-11b>¶
　　生地黄(一/斤)　辛夷(二/兩)　　獨活　　　當歸¶
　　大黄　　　黄耆　　　芎藭　　　白芷¶
　　芍藥　　　黄芩　　　續斷(各一/兩)　薤白(五/兩)¶
　右十二味㕮咀以臘月猪脂四升煎取白芷黄下之¶
　去滓𫝊之立瘥¶
又方甘草　　　當歸　　　白芷　　　蓯蓉¶
　　蜀椒　　　細辛(各二/兩)　烏喙(六分/生用)　蛇銜(一/兩)¶
　　薤白(二十/莖)　乾地黄(三/兩)¶
<pb:KR3e0013_WYG_066-12a>¶
　右十味㕮咀以醋半升漬一宿次日猪膏三斤煎令¶
　沸三上三下膏成塗之立瘥¶
蛇銜生肉膏治癰疽金瘡敗壞者方¶
　　蛇銜　　　當歸(各六/分)　乾地黄(三/兩)　黄連¶
　　黄耆　　　黄芩　　　大黄　　　續斷¶
　　蜀椒　　　芍藥　　　白芨　　　芎藭¶
　　莽草　　　白芷　　　附子　　　甘草¶
　　細辛(各一/兩)　薤白(一/把)¶
<pb:KR3e0013_WYG_066-12b>¶
　右十八味㕮咀酢漬再宿臘月猪脂七升煎三上三¶
　下酢盡下之去滓取𫝊日二夜一(崔氏有大㦸獨活/各一兩無地黄黄)¶
　(連黄耆續斷白芨/芎藭白芷甘草)¶
五香湯治熱毒氣卒腫痛結作核或似癰癤而非使人¶
頭痛寒熱氣急者數日不除殺人¶
　　青木香　　藿香　　　薫陸香　　沉香¶
　　丁香(各一/兩)¶
　右五味㕮咀以水五升煮取二升分三服不瘥更服¶
<pb:KR3e0013_WYG_066-13a>¶
　并以滓𫝊腫上(千金翼以麝/香代藿香)¶
漏蘆湯下之之方¶
　　漏蘆　　　白芨　　　黄芩　　　麻黄¶
　　白薇　　　枳實　　　升麻　　　芍藥¶
　　甘草(各二/兩)　大黄(三/兩)¶
　右十味㕮咀以水一斗煮取三升分三服快下之無¶
　藥處單用大黄亦得(肘後云治癰疽丹軫毒腫惡肉/千金翼無白薇劉涓子無芍藥)¶
　(有連翹治時行熱毒變作赤色癰疽丹軫毒腫及眼/赤痛生瘴翳若熱盛者可加芒硝二兩經心録無白)¶
<pb:KR3e0013_WYG_066-13b>¶
　(薇有知母犀角芒硝各二兩此方/與小兒篇方相重分兩服法異)¶
丹參膏方¶
　　丹參　　　蒴藋　　　莽草　　　蜀椒¶
　　躑躅(各二/兩)　秦芁　　　獨活　　　白芨¶
　　牛膝　　　菊花　　　烏頭　　　防己(各一/兩)¶
　右十二味㕮咀以醋二升浸一宿夏半日如急要便¶
　煎取猪脂四升煎令醋氣歇慢火煎去滓用𫝊患處¶
　日五六度(肘後用防風不用防己治惡肉惡/核瘰癧風結諸腫云此膏亦可服)¶
<pb:KR3e0013_WYG_066-14a>¶
小竹瀝湯治氣痛方¶
　　淡竹瀝(二/升)　射干　　　杏仁　　　獨活¶
　　枳實　　　白术　　　防己　　　防風¶
　　秦芁　　　芍藥　　　甘草　　　茵芋¶
　　茯苓　　　黄芩　　　麻黄(各二/兩)¶
　右十五味㕮咀以水九升煮取半下瀝煮取三升分¶
　四服¶
白薇散方¶
<pb:KR3e0013_WYG_066-14b>¶
　　白薇　　　防風　　　射干　　　白术(各六/分)¶
　　麻黄　　　秦芁(各五/分)　當歸　　　防己¶
　　烏頭　　　青木香　　天門冬　　枳實¶
　　獨活　　　萎蕤　　　山茱茰(各四/分)柴胡¶
　　白芷(各三/分)　莽草　　　蜀椒(各二/分)¶
　右十九味治下篩以漿水服方寸匕日三加至二匕¶
蒺藜散治氣腫痛方¶
　右用蒺藜子一升熬令黄為末以麻油和如泥炒令¶
<pb:KR3e0013_WYG_066-15a>¶
　焦黑以𫝊故熟布上如腫大小勿開孔帖之無蒺藜¶
　用小豆末和雞子如前乾易之妙¶
藜蘆膏治赤色腫有尖頭者方¶
　　藜蘆(二/分)　　黄連　　　礬石　　　雄黄¶
　　松脂　　　黄芩(各八/分)¶
　右六味為末猪脂二升二合煎令烊調和以𫝊上瘑¶
　癬頭瘡極效又治淺瘡經年抓搔癢處成孔者¶
瞿麥散治癰排膿止痛利小便方¶
<pb:KR3e0013_WYG_066-15b>¶
　　瞿麥(一/兩)　　芍藥　　　桂心　　赤小豆(酒浸/熬)¶
　　麥門冬　　芎藭　　　黄耆　　　當歸¶
　　白歛(各二/兩)¶
　右九味治下篩先食酒下方寸匕日三(千金翼用細/辛薏苡仁白)¶
　(芷不用桂心麥門冬白歛治諸癰潰及/未潰瘡中疼痛膿血不絶不可忍者)¶
薏苡仁散治癰腫令自潰長肉方¶
　　薏苡仁　　桂心　　　白歛　　　當歸¶
　　蓯蓉　　　乾薑(各二/兩)¶
<pb:KR3e0013_WYG_066-16a>¶
　右六味治下篩先食温酒服方寸匕日三夜二¶
黄耆茯苓湯治癰疽潰後膿太多虚熱方¶
　　黄耆　　　麥門冬(各三/兩)生薑(四/兩)　　五味子(四/合)¶
　　芎藭　　　茯苓　　　桂心(各二/兩)　大棗(二十/枚)¶
　右八味㕮咀以水一斗半煮取四升分六服(千金翼/有逺志)¶
　(當歸人參各二/兩甘草六兩)¶
内消散治凡是癰疽皆宜服之方¶
　　赤小豆(醋一升/浸熬)　　　　人參　　　甘草¶
<pb:KR3e0013_WYG_066-16b>¶
　　瞿麥　　　當歸　　　猪苓　　　黃芩(各二/兩)¶
　　白歛　　　薏苡仁　　黃耆(各三/兩)　防風(一/兩)¶
　　升麻(四/兩)¶
　右十二味治下篩以酒服方寸匕日三夜二長服取¶
　瘥¶
猬皮散治癰疽膿血内漏諸漏壞敗男發背女乳房及¶
五痔方¶
　　猬皮　　　蜂房(各一/具)　地榆　　　附子¶
<pb:KR3e0013_WYG_066-17a>¶
　　桂心　　　當歸　　　續斷(各五/分)　乾薑¶
　　蜀椒　　　藁本(各四/分)　厚朴(六/分)¶
　右十一味治下篩空腹以酒服方寸匕日三取瘥加¶
　斑猫七枚益良¶
凡患腫皆因宿熱所致須服冷藥瘥後有患冷利不止¶
者方¶
　　人參　　　龍骨　　　赤石脂　　甘草¶
　　乾薑(各二/兩)　附子(一/枚)¶
<pb:KR3e0013_WYG_066-17b>¶
　右六味㕮咀以水八升煮取二升半分三服毎服八¶
　合¶
梔子湯治表裏俱熱三焦不實身體生瘡及發癰癤大¶
小便不利方¶
　　梔子仁(二七/枚)芒硝(二/兩)　　黄芩　　　甘草¶
　　知母(各三/兩)　大黄(四/兩)¶
　右六味㕮咀以水五升煮減半下大黄取一升八合¶
　去滓内芒硝分三服¶
<pb:KR3e0013_WYG_066-18a>¶
五利湯治年四十已還强壯常大患熱發癰疽無定處¶
大小便不通方(劉涓子名/大黄湯)¶
　　芒硝(一/兩)　　升麻　　　黄芩(各二/兩)　大黄(三/兩)¶
　　梔子仁(五/兩)¶
　右五味㕮咀以水五升煮取二升四合去滓下芒硝¶
　分四服快利即止¶
乾地黄圓凡壯熱人能長服之終身不患癰疽令人肥¶
悦耐勞苦方¶
<pb:KR3e0013_WYG_066-18b>¶
　　乾地黄(五/兩)　芍藥　　　甘草　　　桂心¶
　　黄耆　　　黄芩　　　逺志(各二/兩)　石斛¶
　　當歸　　　大黄(各三/兩)　巴㦸天　　栝蔞根¶
　　人參(各一/兩)　天門冬　　蓯蓉(各四/兩)¶
　右十五味為末蜜丸如梧子酒服十丸日三加至二¶
　十丸¶
又方治虚熱消瘡癤方¶
　　乾地黄(四/兩)　大黄(六/分)　　芍藥　　　王不留行¶
<pb:KR3e0013_WYG_066-19a>¶
　　茯苓　　　甘草　　　逺志　　　麥門冬¶
　　人參　　　升麻　　　黄芩(各三/兩)　桂心(六/兩)¶
　右十二味為末蜜和丸如梧子大酒服十丸日三加¶
　至二十丸久服令人肥健一方有枳實三兩(外臺無/甘草逺)¶
　(志麥門冬人/參升麻黄芩)¶
又方治虚勞客熱數發癰腫瘡癤經年不除方¶
　　乾地黄(四/兩)　黄耆　　　黄芩　　　大黄¶
　　黄連　　　澤瀉　　　細辛(各三/兩)　甘草¶
<pb:KR3e0013_WYG_066-19b>¶
　　桂心　　　芍藥　　　茯苓　　　乾漆(各二/兩)¶
　　人參(一/兩)　　天門冬(五/兩)¶
　右十四味為末蜜丸如梧子大酒服十丸日三夜一¶
　加至二十丸久服延年終身不發癰疽凡方中用大¶
　黄薄切五升米下蒸熟曝乾用之熱多倍大黄(要籍/喻義)¶
　(無澤/瀉)¶
地黄煎補虚除熱散乳石去癰癤痔疾悉宜服之之方¶
　生地黄隨多少三𢷬三壓取汁令盡銅器中湯上煮¶
<pb:KR3e0013_WYG_066-20a>¶
　勿蓋覆令泄氣得減半出之布絞去粗碎結濁滓穢¶
　再煎令如餳丸如彈丸許酒服日三勿加之百日癰¶
　疽永不發¶
枸杞煎治虚勞輕身益氣令人有力一切癰疽永不發¶
方¶
　枸杞三十斤剉葉生至未落可用莖葉落至未生可¶
　用根以水一石煮取五斗去滓淀將滓更入釜與水¶
　依前煮取五斗并前為一斛澄清去淀釜中煎取二¶
<pb:KR3e0013_WYG_066-20b>¶
　斗許更入小銅鍋子煎令連連如餳止或器盛重湯¶
　煮更好毎日早朝服一合半日再初服一合漸加¶
治風濕體痛不能飲食兼癰疽後補虚羸方¶
　　薔薇根　　枸杞根(各一/百斤)食蜜　　　生地黃(各/十)¶
　　(斤/)¶
　右四味㕮咀先以水煮二根令味濃取二斛去淀次¶
　内地黄煮令爛絞去滓微火煎令如粥次内蜜耗令¶
　相得毎食後服如彈丸許¶
<pb:KR3e0013_WYG_066-21a>¶
搨腫方¶
　　大黄　　　黄芩　　　白歛　　　芒硝(各三/分)¶
　右四味㕮咀以水六升煮取三升故帛四重蘸汁中¶
　以搨腫處乾即易之無度數晝夜為之¶
又方治癰疽始作腫赤焮熱長甚速方¶
　　青木香　　犀角　　　大黄　　　梔子仁¶
　　紫檀香　　升麻　　　黄芩　　　羚羊角¶
　　黄連　　　甘草　　　芒硝　　　射干¶
<pb:KR3e0013_WYG_066-21b>¶
　　黄蘗　　　白歛(各二/分)　地黄汁(五/合)　麝香(一分/研入)¶
　右十六味㕮咀以水五升煮取二升小冷故帛兩重¶
　蘸湯中搨腫處乾即易之日夜數百度¶
又方治頸項及胷背有大腫赤發即封之令不成膿方¶
　　朴消(五/兩)　　香䜴　　　生地黄汁(各半/斤)¶
　右三味合𢷬煮令地黄爛熟𫝊腫處厚二分日三四¶
　易至瘥止此兼治一切腫¶
又方治癰腫痛煩悶方¶
<pb:KR3e0013_WYG_066-22a>¶
　右用生楸葉十重帖之以帛裹令緩急得所日二易¶
　止痛兼消腫蝕膿甚良勝於他物如冬月先收乾者¶
　臨用以鹽潤之亦可薄削楸皮用之¶
又方治大人小兒癰腫方¶
　右用生猪腦𫝊紙上帖之乾則易日三四度¶
又方芥子為末湯和𫝊紙上帖之(千金翼以猪/膽和塗之)¶
又方白薑石末蒜和𢷬𫝊上¶
又方𢷬馬鞭草𫝊上即頭出¶
<pb:KR3e0013_WYG_066-22b>¶
又方灸兩足大拇趾奇中立瘥仍隨病左右¶
治癰始覺腫令消方¶
　　大黄　　　通草　　　葶藶　　　莾草¶
　右四味各等分為末以水和𫝊上乾則易之¶
又方以莨菪末三指撮水和服之日三神良¶
治癰方¶
　右用芫花為末膠和如粥𫝊之¶
治癰疽發腹背隂匿處通身有數十癰者方¶
<pb:KR3e0013_WYG_066-23a>¶
　右取乾牛糞燒灰治下篩以雞子白調塗之乾復易¶
若已結膿使聚長者方¶
　右用栝蔞根為末苦酒和𫝊上燥復易赤小豆亦佳¶
治癰有膿令潰方¶
　右用雞羽三七枚燒末服之即潰¶
又方人乳和麪𫝊上比曉膿血盡出不用近手¶
又方箔經繩燒末臘月猪脂和𫝊下畔即潰不須針灸¶
治癰腫發背初作及經十日已上腫赤焮熱毒氣盛日¶
<pb:KR3e0013_WYG_066-23b>¶
夜疼痛百藥不效方¶
　　&KR1409;雞子(一/枚)　新出狗屎(如雞/子大)¶
　右二味攪調和微火熬令稀稠得所捻作餅子於腫¶
　頭堅處帖之以紙帖上以帛抹之時時看視覺餅子¶
　熱即易勿令轉動及歇氣經一宿定如多日患者三¶
　日帖之一日一易至瘥止此方穢惡不可施之貴勝¶
　然其愈疾一切諸方皆不可及自外諸方還復備員¶
　設儀注而已學者當曉此方以備諸急爾¶
<pb:KR3e0013_WYG_066-24a>¶
烏麻膏治諸漏惡瘡一十三般丁腫五色遊腫癰癤毒¶
熱狐刺蛇毒狂犬蟲狼六畜所傷不可識者二十年漏¶
金瘡中風皆以此膏帖之惡膿盡即瘥止痛生肌一帖¶
不換藥惟一日一度拭去膏上膿再帖至瘥止¶
　　生烏麻油(一/斤)黃丹(四/兩)　　蠟(四分皆大/兩大斤)¶
　右三味以臘日前一日從午内油銅器中微火煎至¶
　明旦看油減一分下黄丹消盡下蠟令沫消藥成至¶
　午時出惟男子合之毋令小兒女人六畜等見¶
<pb:KR3e0013_WYG_066-24b>¶
治諸腫帖方¶
　　紫葛(十/分)　　大黄(五/分)　　青木香(一/分)　𤣥參¶
　　白歛　　　黄芩　　　黄連　　　榆白皮¶
　　升麻　　　由跋(各三/分)　赤小豆(一/合)¶
　右十一味治下篩以生地黄汁和如泥𫝊腫上乾則¶
　易無地黄汁以米醋和之¶
松脂膏治癰腫方¶
　　松脂(一斤/半)　猪脂(一合/半)　黄芩　　　黄耆¶
<pb:KR3e0013_WYG_066-25a>¶
　　黄連　　　當歸　　　大黃　　　芍藥¶
　　芎藭　　　蠟(各一/兩)¶
　右十味其八味㕮咀合二脂微火煎三上三下綿及¶
　布絞去滓火灸𫝊紙上随腫大小帖之日三易即瘥¶
又方松脂(一/斤)　　猪脂(半/斤)　　大黃(一/兩)　　白蠟(四/兩)¶
　　細辛　　　防風　　　黄芩　　　芎藭¶
　　白歛　　　當歸　　　芍藥　　　莽草¶
　　黃蘗　　　白芷　　　黃連(各半/兩)¶
<pb:KR3e0013_WYG_066-25b>¶
　右十五味㕮咀先煎二脂白蠟令烊次内諸藥三上¶
　三下以綿及布絞著水中為餅取少許火炙之𫝊油¶
　紙上帖瘡處(千金翼有/黄耆一兩)¶
治癰疽痔漏惡瘡婦人妬乳漆瘡方¶
　　野葛　　　芍藥　　　薤白　　　當歸¶
　　通草(各二/分)　附子(一/分)¶
　右六味㕮咀醋浸半日先煎猪脂八合令煙出内亂¶
　髮二分令消盡下之待冷又内松脂八分蠟二分更¶
<pb:KR3e0013_WYG_066-26a>¶
　著火上和次内諸藥煎令沸三上三下去滓以故帛¶
　𫝊藥帖腫上乾即易如春月去附子其髮須盡洗去¶
　垢不爾令人瘡痛¶
青龍五生膏治癰疽痔漏惡瘡膿血出皆以此方導之¶
　　生梧桐白皮　　　　　生桑白皮　生青竹茹¶
　　生栢白皮　生龍膽(各五/兩)蜂房　　　猬皮¶
　　蛇蛻皮　　雄黃　　　雌黄(各二/兩)　蜀椒¶
　　附子　　　芎藭(各五/分)¶
<pb:KR3e0013_WYG_066-26b>¶
　右十三味㕮咀以三年苦酒二斗浸一宿於炭火上¶
　炙乾𢷬下細篩以猪脂二升半微火煎攪令相得如¶
　飴著末水中新白甆器中盛稍稍隨病深淺𫝊之并¶
　以清酒服如棗核大日一¶
滅瘢膏治諸色癰腫惡瘡瘥後有瘢㾗方¶
　　安息香(一作/女萎)礬石　　　狼毒　　　羊躑躅¶
　　烏頭　　　附子　　　野葛　　　白芷¶
　　烏賊骨　　皂莢　　　天雄　　　芍藥¶
<pb:KR3e0013_WYG_066-27a>¶
　　芎藭　　　赤石脂　　大黄　　　當歸¶
　　莽草　　　石膏　　　乾地黄　　地榆¶
　　白术　　　續斷　　　鬼&KR0875;　　　蜀椒¶
　　巴豆　　　細辛(各一/兩)¶
　右二十六味𢷬末用成煎猪脂四斤和以此為凖煎¶
　三上三下以好鹽一大匙下之膏成須服者與服須¶
　摩者與摩摩之忌近眼服之忌妊娠人若滅瘢者以¶
　布揩令傷𫝊之鼻中息肉者取如大豆内鼻中如瘀¶
<pb:KR3e0013_WYG_066-27b>¶
　血者酒服如棗核大痔漏者以綿裹如梅子大内下¶
　部中風者摩患上取瘥崩中者(此處疑/有脫簡)亦内其滅瘢¶
　取少許和鷹屎白𫝊之取臘日合神效(千金翼有/礬石一兩)¶
治膿潰後瘡不合方¶
　右燒鼠皮一枚為末𫝊瘡孔中¶
又方熟嚼大豆以𫝊之¶
又方炒烏麻令黑熟𢷬以𫝊之¶
又方牛屎𫝊之乾即易¶
<pb:KR3e0013_WYG_066-28a>¶
又方燒破蒲席灰臘月猪脂和内孔中¶
治癰久不瘥方¶
　右用馬齒菜𢷬汁煎以𫝊之¶
治癰癤潰後膿不斷及為諸物刺傷瘡不瘥方¶
　　石硫黄粉(二/分)¶
　右一味取筋一片磓碎頭少濕内硫黃中以刺瘡孔¶
　瘡瘥為度¶
治癰肉中如眼諸藥所不效者方¶
<pb:KR3e0013_WYG_066-28b>¶
　右取附子削令如棊子安腫上以唾帖以火炙之令¶
　附子欲焦復唾濕以火炙之如是三度令附子熱氣¶
　徹内即瘥此法極妙也¶
練石散治癰有堅如石核者復大色不變或作石癰方¶
　　麤理黄石(一/斤)鹿角(八兩/燒)　白歛(三/兩)¶
　右三味以醋五升先燒石灰赤内醋中不限數醋減¶
　半止總𢷬末以餘醋和如泥厚𫝊之乾則易取消止¶
　盡更合諸漏及瘰癧其藥悉皆用之仍火針針頭破¶
<pb:KR3e0013_WYG_066-29a>¶
　𫝊藥又單磨鹿角半夏末和𫝊之不如前方佳也¶
治石癰堅如石不作膿者方¶
　右用生商陸根熟𢷬𫝊之乾即易取軟為度又治濕¶
　漏諸癰癤¶
又方蜀桑根白皮隂乾𢷬末烊膠以酒和藥𫝊腫根即¶
拔¶
又方莨菪子為末醋和以𫝊瘡頭根即拔¶
又方蛇蛻皮帖之經宿便瘥¶
<pb:KR3e0013_WYG_066-29b>¶
又方櫟子一枚以醋於青石上磨之以塗腫上乾更塗¶
不過十度即愈¶
又方梁上塵　　葵根莖灰(各等/分)¶
　右二味醋和𫝊之即瘥¶
又方當上灸百壯石子當碎出如不出益壯乃佳(凡發/腫至)¶
(堅有根者/名曰石癰)¶
禁腫法¶
　凡春初雷始發聲時急以兩手指雷聲聲止乃止後¶
<pb:KR3e0013_WYG_066-30a>¶
　七日勿洗手此後有一切腫及蠍螫惡注腫瘡摩之¶
　隨手即消¶
書腫方¶
　　天乙(甲一/不生)　未(乙一不成/壬癸死)¶
　右以丹書閉氣書腫上立瘥¶
治惡毒腫或著隂卵或著一邉疼痛攣急引入小腹不¶
可忍者一宿殺人方¶
　右取茴香草𢷬汁飲一升日三四服滓𫝊腫上冬月¶
<pb:KR3e0013_WYG_066-30b>¶
　闕生者根亦可用(此是外國神方於永嘉年/末用之起死回生神驗)¶
治風勞毒腫疼痛攣急或牽引小腹及腰髀痛方¶
　右用桃仁一升研如常法以酒三升攪和頓服之厚¶
　衣被蓋令汗不過三劑瘥¶
治脚腫向上至腹即殺人者方¶
　右用赤小豆一斗以水三斗煮令爛出豆以汁浸脚¶
　至膝每日一度瘥止若已入腹不須浸但煮豆食之¶
　忌鹽菜米麪等渇飲汁瘥乃止¶
<pb:KR3e0013_WYG_066-31a>¶
麻子小豆湯治毒腫無定處或赤色惡寒或心腹刺痛¶
煩悶者此是毒氣深重所致方¶
　　麻子　　　赤小豆(各五/升)生商陸(二/升)　附子(二/兩)¶
　　射干(二/兩)　　升麻(四/兩)¶
　右六味㕮咀以水四斗先煮四味取二斗半去滓次¶
　研麻子碎和汁煮一沸濾去滓取汁爛煮豆其汁每¶
　服五合日二夜一當利小便為度腫退即瘥并食豆¶
治一切腫毒疼痛不可忍者方¶
<pb:KR3e0013_WYG_066-31b>¶
　右取萆麻子熟𢷬𫝊之即瘥¶
治諸瘡著白痂復發方¶
　　大蒜　　　　鼠屎　　書墨¶
　右三味各等分為末𫝊之日三¶
治癤子方¶
　凡癤無頭者吞葵子一枚不得多服¶
又方生椒末　　　釡下土¶
　右二味各等分醋和塗之(千金翼有麴/末為三味)¶
<pb:KR3e0013_WYG_066-32a>¶
又方狗頭骨　　芸薹子¶
　右二味各等分為末醋和𫝊之¶
又方燒葛蔓灰封上自消牛糞灰封之亦佳¶
又方鼠粘根葉帖之¶
又方水和雀屎𫝊之¶
　¶
　¶
　¶
<pb:KR3e0013_WYG_066-32b>¶
　¶
　¶
　¶
　¶
　¶
　¶
　¶
　備急千金要方卷六十六¶
