# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.365741
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷三十二
<pb:KR3e0013_WYG_032-1a>¶
欽定四庫全書¶
　備急千金要方卷三十二　唐　孫思邈　撰¶
　　　　　　　　　　　　宋　林億等　校正¶
　傷寒方¶
　　傷寒雜病第十(論法方/灸)¶
論曰凡除熱解毒無過苦酢等物故多用苦參青葙艾¶
梔子葶藶苦酒烏梅之屬是其要也夫熱盛非苦酢物¶
不解也熱在身中既不時治治之又不用苦酢等藥此¶
<pb:KR3e0013_WYG_032-1b>¶
如救火不以水也必不可得脫免也¶
又曰今諸療多用辛甘薑桂人參之屬此皆貴價難得¶
常有比行求之轉以失時而苦參青葙葶藶艾之屬所¶
在盡有除熱解毒最良勝于向貴價藥也前後數參並¶
用之得病内熱者不必按藥次也便以青葙苦參艾苦¶
酒療之但稍與促其間無不解也¶
扁鵲曰病在腠理湯熨之所及病在血脉針石之所及¶
病在骨髓無可奈何而凡醫治病或言且待使病成乃¶
<pb:KR3e0013_WYG_032-2a>¶
頓去之此為妄矣當預約束家中及所部曲具語解此¶
意使有病者知之為要¶
治温氣病欲死方¶
　苦參一兩以酒二升煮取一升盡飲之當吐則除諸¶
　毒病服之覆取汗皆愈(張文仲及肘後云治熱/毒氣死破棺千金湯)¶
苦參湯治熱病五六日已上方¶
　　苦參(三/兩)　　黄芩(二/兩)　　生地黄(八/兩)¶
　右三味㕮咀以水八升煎取二升適寒温服一升日¶
<pb:KR3e0013_WYG_032-2b>¶
　再¶
凝雪湯治時行毒病七八日熱積聚胸中煩亂欲死起¶
死人搨湯方¶
　芫花一升以水三升煮取一升半漬故布薄胷上不¶
　過三薄熱即除當温暖四肢護厥逆也¶
栝蔞湯治傷寒中風五六日已上但胷中煩乾嘔方¶
　　栝蔞實(一/枚)　黄芩　　　甘草(各三/兩)　生薑(四/兩)¶
　　大棗(十二/枚)　柴胡(半/斤)¶
<pb:KR3e0013_WYG_032-3a>¶
　右六味㕮咀以水一斗二升煮取五升絞去滓適寒¶
　温服一升日三¶
蘆根飲子治傷寒後嘔噦反胃及乾嘔不下食方¶
　　生蘆根(切/)　青竹茹(各一/升)　粳米(三/合)　生薑(三/兩)¶
　右四味以水七升先煮千里鞋底二隻取五升澄清¶
　下藥煮取二升半隨便飲不瘥重作取瘥¶
治傷寒後嘔噦方¶
　　通草(三/兩)　　生蘆根(切一/升)橘皮(一/兩)　　粳米(三/合)¶
<pb:KR3e0013_WYG_032-3b>¶
　右四味㕮咀以水五升煮取二升隨便稍飲不瘥更¶
　作取瘥止¶
治傷寒後虚羸少氣嘔吐方¶
　　石膏　　　麥門冬　　半夏(各一/升)　竹葉(二/把)¶
　　人參(二/兩)¶
　右五味㕮咀以水一斗煮取六升去滓内粳米一升¶
　米熟湯成飲一升日三服一方加生薑五兩(此方正/是仲景)¶
　(竹葉湯方前卷汗後門中已/有此方仍少甘草分兩不别)¶
<pb:KR3e0013_WYG_032-4a>¶
治熱毒攻手足赤腫焮熱疼腫痛欲脫方¶
　煮馬屎若羊屎汁漬之日三度¶
又方濃煮虎杖根適寒温以漬手足令至踝上一尺止¶
又方稻穰灰汁漬之¶
又方取好酒煮苦參以漬之¶
又方猪膏和羊屎塗之亦佳¶
又方取常思草絞取汁以漬之一名蒼耳¶
漏蘆連翹湯治時行熱毒變作赤色癰疽丹疹毒熱赤¶
<pb:KR3e0013_WYG_032-4b>¶
腫赤痛生障瞖方¶
　　漏蘆　　　連翹　　　黄芩　　　麻黄¶
　　白术　　　升麻　　　甘草(各一/兩)　枳實¶
　　大黄(各三/兩)¶
　右九味㕮咀以水九升煮取三升分三服相去如人¶
　行五里久更服熱盛者可加芒硝二兩¶
猪膽湯治傷寒五六日斑出方¶
　　猪膽　　　苦酒(各三/合)　雞子(一/枚)¶
<pb:KR3e0013_WYG_032-5a>¶
　右三味合煎三沸强者盡服之羸者須煎六七沸分¶
　為二服汗出即愈¶
治人及六畜時氣熱病豌豆瘡方¶
　濃煮黍穰汁洗之一莖是穄穰即不瘥瘡若黒者𢷬¶
　蒜封之¶
又方煮芸薹洗之¶
治熱病後豌豆瘡方¶
　黄連三兩以水二升煮取八合頓服之¶
<pb:KR3e0013_WYG_032-5b>¶
又方真波斯青黛大如棗水服之瘥¶
又方青木香二兩以水三升煮取一升頓服之愈¶
又方若赤黒發如疥大(一作/疾火)者煎羊脂摩傅之¶
又方小豆屑雞子白和而傅之¶
又方以婦人月水帛拭之¶
又方小兒著取月水汁和水浴之¶
又方灸兩手腕硯子骨尖上三壯男左女右¶
木香湯治瘡煩疼者方¶
<pb:KR3e0013_WYG_032-6a>¶
　　青木香(二/兩)　薫陸香　　礬石　　　丁香(各一/兩)¶
　　麝香(半/兩)¶
　右五味㕮咀以水四升煮取一升半再服熱毒盛者¶
　加犀角一兩無犀角以升麻代之病輕者去礬石神¶
　驗¶
又方芒硝和猪膽塗上勿動痂落無㾗仍卧黄土末上¶
良此病小便澀有血者内壊瘡皆黒靨不出膿者死不¶
治也¶
<pb:KR3e0013_WYG_032-6b>¶
治内發瘡盛方¶
　　酢(四/合)　　　大猪膽(一/具)¶
　右二味合煎三沸服一合日五服之良¶
治豌豆瘡初發覺欲作者方¶
　煮大黄五兩服之愈¶
治時行病發瘡方¶
　取好蜜徧身摩瘡上亦可以蜜煎升麻摩之并數數¶
　食之¶
<pb:KR3e0013_WYG_032-7a>¶
治傷寒鼻衂肺間有餘熱故也熱因血自上不止用此¶
方¶
　　牡蠣(二兩/半)　石膏(一兩/六銖)¶
　右二味治下篩酒服方寸匕日三四亦可蜜丸如梧¶
　子大用治大病瘥後小勞便鼻衂者¶
治傷寒熱病喉中痛閉塞不通方¶
　　生烏扇(一斤/切)猪脂(一/斤)¶
　右二味合煎藥成去滓取如半雞子大薄綿裹之内¶
<pb:KR3e0013_WYG_032-7b>¶
　喉中稍稍咽之取瘥¶
又方¶
　　升麻　　　芍藥　　　羚羊角(各三/兩)通草(四/兩)¶
　　射干(二/兩)　　生蘆根(切一/升)¶
　右六味㕮咀以水七升煮取二升半分作二服¶
治熱病口中苦下氣除熱喉中鳴煎方¶
　　石膏(半/升)　　蜜(一/斤)¶
　右二味以水三升先煮石膏取二升次内蜜復煎取¶
<pb:KR3e0013_WYG_032-8a>¶
　如餳含如棗核許盡復含之大良¶
治傷寒熱病後口乾喜唾咽痛方¶
　　大棗(二十/枚)　烏梅(十/枚)¶
　右二味合𢷬蜜和含如杏核大咽其汁甚驗矣¶
禹餘粮湯傷寒服湯藥而下利不止心下痞堅服㵼心¶
湯竟復以他藥下之利不止醫以理中與之而利益甚¶
理中治中焦此利在下焦治之方¶
　　禹餘粮　　赤石脂(各一/斤碎)¶
<pb:KR3e0013_WYG_032-8b>¶
　右二味以水六升煮取二升分三服若不止當利小¶
　便¶
治傷寒後下利膿血方¶
　　阿膠(一/兩)　　黄蘗(二/兩)　　黄連(四/兩)　　梔子(十四/枚)¶
　右四味㕮咀以水六升煮取二升去滓内阿膠更煎¶
　令消分為三服(甲乙方無黄/蘗冇黄芩)¶
治赤白下膿小兒得之三日皆死此有&KR0630;蟲在下部方¶
　　麝香　　　礬石　　　巴豆　　　附子¶
<pb:KR3e0013_WYG_032-9a>¶
　　真珠　　　雄黄(各等/分)¶
　右六味治合取桑條如箭簳長三寸以綿纒頭二寸¶
　唾濡綿展取藥著綿上内榖道中半日復易之日再¶
　神效¶
麻黄升麻湯治傷寒六七日其人大下後脉沈遲手足¶
厥逆下部脉不至咽喉不利唾膿血泄痢不止為難治¶
者方¶
　　麻黄　　　知母　　　萎㽔(亦作/菖蒲)　黄芩(各三/兩)¶
<pb:KR3e0013_WYG_032-9b>¶
　　升麻　　　芍藥　　　當歸　　乾薑¶
　　石膏　　　茯苓　　　白术　　桂心¶
　　甘草　　　麥門冬(各二/兩)¶
　右十四味㕮咀以水一斗先煮麻黄減二升去上沫¶
　次内諸藥煮取三升分服一升微取汗愈¶
治温毒及傷寒内虚外熱攻胃下黄赤汁及爛肉汁赤¶
滯下伏氣腹痛諸熱毒方¶
　　梔子(二七/枚)　䜴(一/升)　　　薤白(一/握)¶
<pb:KR3e0013_WYG_032-10a>¶
　右三味以水四升先煮梔子薤白令熟次内䜴煮取¶
　二升半分三服頻服取瘥¶
治病後虚腫方¶
　　䜴(五/升)　　　醇酒(一/斗)¶
　右二味煮三沸及熱頓服不耐酒者隨性覆取汗¶
治汗不止方¶
　地黄三斤切以水一斗煮取三升分作三服¶
又方白术葉作飲飲之¶
<pb:KR3e0013_WYG_032-10b>¶
又方白术方寸匕以飲服之¶
治卒得汗不止方¶
　以温酒服牛羊脂愈¶
又方服屎亦止¶
治盜汗及汗無時方¶
　以韭根四十九枚水二升煮一升頓服之為度¶
又方䜴一升以酒二升漬三日服不瘥更合服不過三¶
劑即止¶
<pb:KR3e0013_WYG_032-11a>¶
又方死人席縁燒灰煮汁洗身瘥¶
止汗方¶
　　杜仲　　　牡蠣(各等/分)¶
　右二味治下篩臨夜卧以水服五錢匕¶
又方¶
　　牡蠣　　　雷丸　　　麻黄根(各三/兩)乾薑¶
　　甘草(各一/兩)　米粉(二/升)¶
　右六味治下篩隨汗處粉之¶
<pb:KR3e0013_WYG_032-11b>¶
牡蠣散治卧即盜汗風虚頭痛方¶
　　牡蠣　　　白术　　　防風(各三/兩)¶
　右三味治下篩酒服方寸匕日二止汗無出此方一¶
　切泄汗服之三日皆愈¶
　¶
　¶
　¶
　備急千金要方卷三十二¶
