# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.732796
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷五十一
<pb:KR3e0013_WYG_051-1a>¶
欽定四庫全書¶
　備急千金要方卷五十一　唐　孫思邈　撰¶
　　　　　　　　　　　　宋　林億等　校正¶
　脾臓方¶
　　疳濕痢第九(論/方)¶
論曰凡疳濕之病皆由暑月多食肥濃油膩取冷眠睡¶
之所得也禮云君子盛暑之月薄滋味無食肥濃煮餅¶
此時以不利人也養生者宜深戒之不爾多患疳濕痢¶
<pb:KR3e0013_WYG_051-1b>¶
耳¶
凡所患處或著口齗咽喉下部疳與月蝕並不痛令人¶
不覺其治用五月五日蝦蟇角蒿救月木寒食泔淀但¶
得一事單用之燒作灰和蠟月猪脂傅之逐手便瘥極¶
須慎口味耳¶
凡疳在慎鹽醤酢酥油棗等一切皆忌惟白飯豉苜蓿¶
苦苣蕪菁不在禁限¶
凡吹藥入下部沒中指許深即止¶
<pb:KR3e0013_WYG_051-2a>¶
治疳濕下黒醫不能治垂死者方¶
　　髑髏灰　　熏黄　　　朱砂　　　青黛¶
　　石鹽　　　丁香　　　麝香　　　礬石¶
　　梔子　　　莨菪子　　鐡衣　　　乾薑¶
　　故靴底灰　乾蝦蟇(五月/五日)細辛　　　土𤓰根¶
　　芥子　　　蜀椒　　　葶藶　　　菖蒲(各等/分)¶
　右二十味治下篩以竹筒吹杏仁大著大孔中所有¶
　患疳瘡上悉傅之其丁香麝香别研𢷬著藥中合之¶
<pb:KR3e0013_WYG_051-2b>¶
　一方有寒食泔淀救月木楸葉為二十三味若病大¶
　者用灌方如左¶
　　麝香　　　丁香　　　甘草　　　犀角(各三/分)¶
　右四味治下篩合和以鹽三合蜀椒三合䜴二合以¶
　水二升煮取一升去滓内四味散合和分作二分灌¶
　大孔旦一灌酉一灌之凡久下一月不瘥成疳候大¶
　孔必寛者是以此主之¶
八物茜根湯凡下血者是蠱也以此主之(方見蠱/篇中)¶
<pb:KR3e0013_WYG_051-3a>¶
治疳濕久下痢赤白百療不瘥者方¶
　　兎頭骨　　蛇頭　　　菥蓂子　　故緋(並/灰)¶
　　葶藶子　　狸骨(一作/狐骨)　蜣蜋¶
　　百草(五月五/日収者)倒掛草　　青黛　　晩蠶蛾¶
　　青礬　　　丁香　　　牀中桄木　蠍蟲屎¶
　　麝香　　　苦參　　　黄蘗　　　乾薑¶
　　角蒿　　　朱砂　　　印成鹽　　救月木¶
　　桂心　　　鐵衣　　　芒硝　　　蝦蟇¶
<pb:KR3e0013_WYG_051-3b>¶
　　黄礬　　　荏子(各等/分)¶
　右二十九味治下篩以筒子内下部吹著日一二度¶
　妙¶
治疳濕不能食身重心熱脚冷百節疼痛方¶
　　黄芩　　　芍藥　　　苦參　　　甘草¶
　　當歸　　　蜀椒　　　甘松(一作/泔淀)　青黛¶
　　熏黄　　　豉(各二/兩)　　東引桃根　蔥白(各一/握)¶
　　鹽(一/合)　　　麝香(半/分)　　猪膽(二/枚)¶
<pb:KR3e0013_WYG_051-4a>¶
　右十五味㕮咀以水一斗八升煮取四升分為二分¶
　一度灌一分湯如人體然後著麝香猪膽一枚即灌¶
　灌了作蔥豉粥食之後日更将一分如前灌之七日¶
　忌生冷毒物等但是油膩醤乳醋三十日忌之大佳¶
治疳蝕人諸處但是赤血痢久不瘥立著即瘥袐方¶
　　乾蝦蟇(五月五日収者/一枚作灰末)　人屎灰(一作/髪灰)¶
　　金銀土堝(各五/兩)　　　　麝香(一/分)　　銀末(小豆/許)¶
　右五味治下篩傅瘡上即瘥三七日忌如前痢者吹¶
<pb:KR3e0013_WYG_051-4b>¶
　下部¶
治疳痢不止方¶
　　苦參　　　甘草　　　熏黄(各二/兩)　豉(一升/半)¶
　　蔥白(五/莖)　　蜀椒(三十/粒)¶
　右六味以苦參等三物各𢷬下篩以水五升煮蔥白¶
　豉椒取三升以三指撮苦參末等各一撮内汁中冷¶
　暖如人體先飲少許䜴汁食一口飯乃側臥徐徐灌¶
　之訖多時臥不出為佳大急乃出之於浄地當有疳¶
<pb:KR3e0013_WYG_051-5a>¶
　濕蟲如白馬尾状頭黒是其效也其重者肛大難瘥¶
　當取桃枝綿裏頭用前件汁適寒温烙之須近脊一¶
　上三十度烙之乃瘥神驗¶
又方崔氏云晉代之地多三疳蝕人五臓通見脊骨下¶
膿血手足煩疼四肢無力夜臥煩燥不安而失血色肩¶
髀疼面及手足有浮氣或下血乃死治之之方¶
　　雄黄　　　青葙(各二/兩)　苦參(三/兩)　　礬石¶
　　雌黄　　　鐡衣　　　䔧蘆(各一/兩)　麝香(二分/别研)¶
<pb:KR3e0013_WYG_051-5b>¶
　右八味治下篩以竹管内大孔中酸棗許吹内下部¶
　中日一不過三度小兒以大豆許此方極救死¶
又方¶
　　大麻子　　胡麻(各一/升半)¶
　右二物並熬令黄以三升瓦瓶泥表上厚一寸待泥¶
　乾内大麻等令滿以四五枚葦管挿口中宻泥之掘¶
　地作竈倒立竈口底著瓦器承之宻填竈孔中地平¶
　聚炭瓶四面著墼壘之日沒放火燒至明旦開取適¶
<pb:KR3e0013_WYG_051-6a>¶
　寒温灌疳濕者下部中一合㝷覺咽中有藥氣者為¶
　佳亦不得過多多則傷人隔日一灌重者再三灌之¶
　從旦灌至日夕極覺體中乏力勿怪也非但治疳濕¶
　凡百異同瘡疥癬並洗塗之¶
論曰凡日月蝕時忌食飲腹中生䘌蟲及房室生子不¶
具足必患月蝕瘡亦不得與兒乳日月生後乃不忌令¶
人口臭齒齗宣露常有血出舌上生瘡者皆由犯此所¶
致耳日月蝕時須救不救出行逢暴雨其救月杖須収¶
<pb:KR3e0013_WYG_051-6b>¶
取治䘌之神藥預備患此者施之救療¶
　　硫黄　　　䕡茹　　　斑猫(各等/分)¶
　右三味治下篩傅瘡上乾者以猪脂和傅之日三夜¶
　一¶
又方¶
　　地榆根　　薔薇根　　吳茱茰根¶
　右三味各三兩治下篩以鹽湯洗瘡傅之日三¶
　　小兒痢第十(方/)¶
<pb:KR3e0013_WYG_051-7a>¶
温中湯治小兒夏月積冷洗浴過度及乳母亦将冷洗¶
浴以冷乳飲兒兒壮熱忽值暴雨涼加之兒下如水胃¶
虚弱則面青肉冷眼陷乾嘔者宜先與此調其胃氣下¶
即止方¶
　　乾薑　　　厚朴(各一/分)　當歸　　　桂心¶
　　甘草(各三/分)　人參　　　茯苓　　　白术¶
　　桔梗(各二/分)¶
　右九味㕮咀以水二升煮取九合六十日至百日兒¶
<pb:KR3e0013_WYG_051-7b>¶
　一服二合半餘皆隨兒大小¶
温中大黄湯治小兒暴冷水榖下或乳冷下青結不消¶
或冷實吐下乾嘔煩悶及冷滯赤白下者良若已服諸¶
利湯去實胃中虚冷下如水乾嘔眼陷煩擾不宜利者¶
可除大黄若中乳乳母洗浴水氣未消飲兒遂為霍亂¶
者但用大黄小兒諸霍亂宜利者便用大黄不須利宜¶
温和者除之方¶
　　大黄(六/分)　　桂心　　　厚朴　　　甘草¶
<pb:KR3e0013_WYG_051-8a>¶
　　乾薑(各一/分)　人參　　　茯苓　　　白术¶
　　當歸(各二/分)　桔梗(三/分)¶
　右十味以水二升半煮取八合凡兒三十日至六十¶
　日一服二合七十日至一百日一服二合半二百日¶
　已來一服三合¶
黄蘗湯治小兒夏月傷暴寒寒折大熱熱入胃下赤白¶
滯如魚腦壮熱頭痛身熱手足煩此太陽之氣外傷寒¶
使熱氣便入胃服此方良若誤以利藥下之或以温脾¶
<pb:KR3e0013_WYG_051-8b>¶
湯下之則熱劇以利藥下之便數去赤汁如爛肉者或¶
下之不瘥宜以澀熱藥斷之下既不止倍增壮熱者服¶
之即效或是温病熱盛復遇暴寒折之熱入腹中下血¶
如魚腦者服之良方¶
　　黄蘗　　　黄連　　　升麻¶
　　白頭翁(一作/白歛)當歸　　　牡蠣　　　石榴皮¶
　　黄芩　　　寄生　　　甘草(各二/分)　犀角¶
　　艾葉(各一/分)¶
<pb:KR3e0013_WYG_051-9a>¶
　右十二味㕮咀以水三升煮取一升二合百日兒至¶
　二百日一服三合二百餘日至朞歳一服三合半¶
治中結腸圓斷冷滯下赤白青色如魚腦脱肛出積日¶
腹痛經時不斷者方¶
　　赤石脂(五/分)　吳茱茰(三/分)　乾薑　　　附子¶
　　當歸　　　厚朴　　　白术　　　木蘭皮¶
　　白頭翁　　黄連　　　石榴皮　　黄蘗(各二/分)¶
　右十二味為末蜜丸如大豆二嵗兒服五丸三嵗已¶
<pb:KR3e0013_WYG_051-9b>¶
　上服十丸十嵗已上二十丸暴下者服少許便瘥積¶
　下者盡一劑更合¶
梔子圓治少小熱痢不止方¶
　　梔子(七/枚)　　大棗(四枚/炙黒)　黄蘗(三/分)　　黄連(五/分)¶
　　礬石(四/分)¶
　右五味為末蜜丸如小豆大服五丸日三夜二服不¶
　知稍加至十丸¶
䔧蘆圓治少小泄清痢方¶
<pb:KR3e0013_WYG_051-10a>¶
　　䔧蘆(二/分)　　黄連(三/分)　　附子(一/分)¶
　右三味為末蜜丸如麻子大以粥飲服二丸立驗¶
四物粱米湯治少小泄注方¶
　　粱米　　　稻米　　　黍米(各三/升)　蠟(如彈/丸大)¶
　右四味以水五升東向竈煮粱米三沸去滓復以汁¶
　煮稻米三沸去滓復以汁煮黍米三沸去滓以蠟内¶
　汁中和之蠟消取以飲之數試有驗¶
龍骨湯治少小壮熱渴引飲下痢方¶
<pb:KR3e0013_WYG_051-10b>¶
　　龍骨　　　甘草　　　大黄　　　赤石脂¶
　　栝蔞根　　石膏　　　寒水石　　桂心(各二/兩)¶
　右八味治下篩以酒水各五合煮取二合二沸去滓¶
　量兒大小服之¶
大黄湯治少小下痢若熱不食傷飽不乳方¶
　　大黄　　　甘草　　　麥門冬(各一/兩)¶
　右三味㕮咀以水二升煮取一升二三歳兒分三四¶
　服¶
<pb:KR3e0013_WYG_051-11a>¶
生金牛黄湯治小兒積下不止因發癎方¶
　　生金(三銖一方用六銖無生金用熟金/亦得法應作屑今方盡成器者)牛黄(三/銖)¶
　　麻黄(二/分)　　黄連　　　乾薑　　　人參¶
　　甘草(各一/分)　細辛(半/分)¶
　右八味㕮咀以水一升六合煮取八合去滓臨服研¶
　牛黄以煮湯中嫌兒熱者用生薑代乾薑今世乏生¶
　金但用成器金亦善二三兩皆得用之¶
澤㯃茱茰湯治小兒夏月暴寒寒入胃則暴下如水四¶
<pb:KR3e0013_WYG_051-11b>¶
肢被寒所折則壮熱經日不除經月許日變通身虚滿¶
腹痛其脉㣲細服此湯一劑得數漸漸安神方¶
　　澤㯃　　　青木香　　海藻(各二/分)　吳茱茰¶
　　茯苓　　　白术　　　桔梗　　　芍藥¶
　　當歸(各三/分)　大黄(一/分)¶
　右十味㕮咀以水四升煮取一升半二百日至一嵗¶
　兒一服二合半一歳已上至二嵗一服四合¶
枳實散治少小久痢淋瀝水榖不調形羸不堪大湯藥¶
<pb:KR3e0013_WYG_051-12a>¶
者宜此方¶
　枳實二兩治下篩三嵗已上飲服方寸匕若兒小以¶
　意斟酌日三服¶
治少小洞注下痢方¶
　蒺䔧子二升𢷬汁温服以瘥為度¶
又方取木𤓰汁飲之¶
又方酸石榴燒灰末服半錢匕日三¶
又方炒倉米末飲服¶
<pb:KR3e0013_WYG_051-12b>¶
又方狗頭骨燒灰水和服之¶
又方¶
　　羊骨灰　　鹿骨灰¶
　右二味並水和服之隨得一事即用之¶
又方炒豉令焦水淋汁服之神驗冷則酒淋服¶
又方五月五日百草末吹下部¶
治小兒赤白滯下方¶
　　薤白(一/把)　　豉(一/升)¶
<pb:KR3e0013_WYG_051-13a>¶
　右二味以水三升煮取二升分三服¶
又方¶
　　栢葉　　　麻子末(各一/升)¶
　右二味以水五升煮取三沸百日兒每服三合¶
又方𢷬石榴汁服之¶
又方牛角䚡灰水和服三方寸匕佳¶
又方燒蜂房灰水和服之¶
又方¶
<pb:KR3e0013_WYG_051-13b>¶
　　亂髪灰　　鹿角灰¶
　右二味等分三歳兒以水和服三錢匕日三¶
治小兒赤白痢方¶
　　白蘘荷根汁　　　　　生地黄汁(各五/合)¶
　右二味微火上煎一沸服之¶
單方治同前服生黄汁一合¶
又方五月五日蝦蟇灰飲服半錢匕¶
治小兒熱痢方¶
<pb:KR3e0013_WYG_051-14a>¶
　煮木𤓰葉飲之¶
治小兒冷痢方¶
　蓼菜𢷬汁量大小與之一方作芥菜¶
又方𢷬蒜敷兩足下¶
治小兒暴痢方¶
　小鯽魚一頭燒末服之亦治大人¶
又方燒鯉魚骨末服之一方作龍骨¶
又方赤小豆末酒和塗足下日三度油和亦得¶
<pb:KR3e0013_WYG_051-14b>¶
治小兒蠱毒痢方¶
　藍青汁一升二合分為四服¶
治小兒渴痢方¶
　𢷬冬𤓰汁飲之¶
　¶
　¶
　¶
　備急千金要方卷五十一¶
