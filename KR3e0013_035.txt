# -*- mode: mandoku-view; -*-
#+TITLE: 備急千金要方
#+DATE: 2015-08-24 23:04:16.403254
#+PROPERTY: ID KR3e0013
#+PROPERTY: BASEEDITION WYG    
#+PROPERTY: JUAN 卷三十五
<pb:KR3e0013_WYG_035-1a>¶
欽定四庫全書¶
　備急千金要方巻三十五　唐　孫思邈　撰¶
　　　　　　　　　　　　宋　林億等　校正¶
　傷寒方¶
　　温瘧第十五(論瘧方/禳  法)　(灸刺法/符)¶
論曰夫瘧者皆生於風夏傷於暑秋為㾬瘧也問曰瘧¶
先寒而後熱者何也對曰夫寒者隂氣也風者陽氣也¶
先傷于寒而後傷于風故先寒而後熱也病以時作名¶
<pb:KR3e0013_WYG_035-1b>¶
曰寒瘧問曰先熱而後寒者何也對曰先傷于風而後¶
傷于寒故先熱而後寒也亦以時作名曰温瘧其但熱¶
而不寒者隂氣先絶陽氣獨發則少氣煩悶手足熱而¶
欲嘔名曰癉瘧問曰夫病温瘧與寒瘧而皆安舍舎于¶
何藏對曰温瘧者得之冬中于風寒氣藏于骨髓之中¶
至春則陽氣大發邪氣不能自出因遇大暑腦髓鑠肌¶
肉消腠理發泄因有所用力邪氣與汗皆出此病邪氣¶
先藏于腎其氣先從内出之于外也如是則隂虚而陽¶
<pb:KR3e0013_WYG_035-2a>¶
盛盛則病矣衰則氣復反入入則陽虚虚則寒矣故先¶
熱而後寒名曰温瘧問曰癉瘧何如對曰癉瘧者肺素¶
有熱氣盛于身厥逆上衝中氣實而不外泄因有所用¶
力腠理開風寒舎于皮膚之内分肉之間發則陽氣盛¶
陽氣盛而不衰則病矣其氣不及于隂故但熱而不寒¶
氣内藏于心而外舎于分肉之間令人消鑠脫肉故名¶
曰癉瘧夫瘧之旦發也隂陽之旦移也必從四肢始也¶
陽已傷隂從之故氣未并先其時一食頃用細布索緊¶
<pb:KR3e0013_WYG_035-2b>¶
束其手足十指令邪氣不得入隂氣不得出過時乃解¶
夫瘧脉自弦也弦數者多熱弦遲者多寒弦小緊者可¶
下之弦遲者可温之若脉緊數者可發汗針灸之脉浮¶
大者吐之瘥脉弦數者風發也以飲食消息止之¶
瘧歲歲發至三歲或連月發不解者以脇下有痞也治¶
之不得攻其痞但得虚其津液先其時發其汗服湯已¶
先小寒者引衣自覆汗出小便利即愈瘧者病人形瘦¶
皮上必粟起也病瘧一日發當以十五日愈設不瘥當¶
<pb:KR3e0013_WYG_035-3a>¶
月盡解也令不愈當云何師曰此病結為癥瘕名曰瘧¶
母急當治之鼈甲煎圓主之方¶
　　成死鼈(十二斤治如食法/要略作鼈用三兩)半夏　　人參¶
　　大㦸(各六/銖)　瞿麥　　　阿膠　　紫葳(一作/紫菀)¶
　　牡丹皮　　石葦　　　乾薑　　大黄¶
　　厚朴　　　桂心　　　海藻(要略作/赤消)葶藶¶
　　蜣蜋(各十/二銖)　蜂窠　　　桃仁　　芍藥(各一/兩)¶
　　柴胡(一兩/半)　烏羽(燒一作/烏扇)黄芩(各十/八銖)　䗪蟲¶
<pb:KR3e0013_WYG_035-3b>¶
　　䖟蟲(各三十銖要/畧作鼠婦)¶
　右二十四味為末取鍜竈下灰一斗清酒一斛五斗¶
　以酒漬灰取酒著鼈盡爛泯泯如漆絞去滓下諸藥¶
　煎為丸如捂子大未食服七丸日三(仲景方無/大㦸海藻)¶
柴胡栝蔞根湯治瘧而發渇者方¶
　　柴胡　　　黄耆　　　人參　　甘草¶
　　生薑(各三/兩)　大棗(二十/枚)　栝蔞根(四/兩)¶
　右七味㕮咀以水一斗二升煮取六升去滓煎取三¶
<pb:KR3e0013_WYG_035-4a>¶
　升温服一升日三¶
牡蠣湯牡瘧者多寒治之方(牡瘧一/作壯瘧)¶
　　牡蠣　　　麻黄(各四/兩)　甘草(二/兩)¶
　　蜀㯃(三兩無以/恒山代之)¶
　右四味先洗蜀㯃三過去腥㕮咀以水八升煮蜀㯃¶
　麻黄得六升去沫乃内餘藥煮取二升飲一升即吐¶
　出復飲之¶
蜀椒散多寒者牡瘧也治之方¶
<pb:KR3e0013_WYG_035-4b>¶
　　蜀椒　　　雲母　　　龍骨(各等/分)¶
　右三味治下篩先未發一炊頃以酢漿服半錢臨發¶
　服一錢温瘧者加蜀㯃半分雲母取火燒之三日三¶
　夜(要畧不用雲/母用雲貴)¶
有癉瘧者隂氣孤絶陽氣獨發而脉㣲其候必少氣煩¶
滿手足熱欲嘔但熱而不寒邪氣内藏于心外舎于分¶
肉之間令人消鑠脫肉也¶
有温瘧者其脉平無寒時病六七日但見熱也其候骨¶
<pb:KR3e0013_WYG_035-5a>¶
節疼煩時嘔朝發暮解暮發朝解名温瘧¶
白虎加桂湯治之方¶
　　石膏(一/斤)　　知母(六/兩)　　甘草(二/兩)　　粳米(六/合)¶
　右四味㕮咀以水一斗二升煮米爛去滓加桂心三¶
　兩煎取三升分三服覆令汗先寒發熱汗出者愈¶
麻黄湯治瘧須發汗方¶
　　麻黄　　　栝蔞根　　大黄(各四/兩)　甘草(一/兩)¶
　右四味㕮咀以水七升煮取二升半分三服未發前¶
<pb:KR3e0013_WYG_035-5b>¶
　食頃一服臨發一服服後皆厚覆取汗¶
治瘧或間日發者或夜發者方¶
　　恒山　　　竹葉(各三/兩)　秫米(一百/粒)　石膏(八/兩)¶
　右四味㕮咀以水八升銅器中漬藥露置星月下高¶
　淨處横刀其上明日取藥于病人房中以銅器緩火¶
　煎取三升分三服清旦一服未發前一食頃一服臨¶
　發一服三服訖静室中卧莫共人語當一日勿洗手¶
　面及漱口勿進食取過時不發乃澡洗進食并用藥¶
<pb:KR3e0013_WYG_035-6a>¶
　汁塗五心胷前頭面藥滓置頭邊曽用神驗(救急方/用烏梅)¶
　(二七/枚)¶
又方先作羊肉臛麵餅飽食之并進少酒隨所能令其¶
欣欣有酒氣入宻室裏然炭火厚覆取大汗即瘥¶
又方燒黒牛尾頭毛作灰酒服方寸匕日三¶
恒山圓治㾬瘧說不可具方¶
　　恒山　　　知母　　　甘草　　　大黄(各十/八銖)¶
　　麻黄(一/兩)¶
<pb:KR3e0013_WYG_035-6b>¶
　右五味為末蜜和丸如梧子大未食服五丸日二不¶
　知漸増以瘥為度(肘後無/大黄)¶
又方治瘧經數年不瘥者兩劑瘥一月已來一劑瘥方¶
　恒山三兩為末以雞子白和併手丸如梧子大置銅¶
　椀中于湯中煮令熟殺腥氣則止以竹葉飲服二十¶
　丸欲吐但吐至發令得三服時早可斷食而晩不可¶
　斷食可竹葉汁煮&KR1048;少食之¶
梔子湯治同前¶
<pb:KR3e0013_WYG_035-7a>¶
　　梔子(十四/枚)　秫米(十四/粒)　恒山(三/兩)¶
　　車前葉(二七枚/炙乾)¶
　右四味㕮咀以水九升煮取三升分三服未發一服¶
　發時一服發後一服以吐利四五行為瘥不止冷飯¶
　止之¶
治老瘧久不斷者方¶
　　恒山(三/兩)　　烏賊骨　　升麻　　　鼈甲¶
　　附子(各一/兩)¶
<pb:KR3e0013_WYG_035-7b>¶
　右五味㕮咀絹袋盛以酒六升漬之小令近火轉之¶
　一宿成一服一合比發可數服或吐下¶
治瘧無問新久者方¶
　　小便(一升/半)　蜜(三/匕)¶
　右二味煮三沸頓服毎發日平旦時服自至發勿食¶
　重者漸退不過三服瘥¶
又方¶
　　鼠尾子　　車前子(各一/虎口)¶
<pb:KR3e0013_WYG_035-8a>¶
　右二味㕮咀以水五升煮取二升未發前服盡¶
又方馬鞭草汁五合酒三合分三服¶
又方𢷬茛菪根燒為灰和水服一合量人大小强弱用¶
之¶
又方𤓰蔕二七枚𢷬水漬一宿服之¶
又方常以七月上寅日採麻花為末酒服方寸匕¶
又方故鞋底去兩頭燒作灰井花水服之¶
又方服翹摇汁¶
<pb:KR3e0013_WYG_035-8b>¶
又方桃花末服方寸匕¶
治瘧方¶
　　鼈甲(方寸/灸)　烏賊骨(方二/寸)附子(炮/)　　甘草(各一/兩)¶
　　恒山(二/兩)¶
　右五味㕮咀以酒二升半漬之露一宿明日塗五心¶
　手足過發時瘧斷若不斷可飲一合許瘥¶
蜀漆圓治勞瘧并治積勞寒熱發有時似瘧者方¶
　　蜀漆　　　麥門冬　　知母　　　白薇¶
<pb:KR3e0013_WYG_035-9a>¶
　　地骨皮　　升麻(各三/十銖)　甘草　　　鼈甲¶
　　烏梅肉　　萎㽔(各一/兩)　恒山(一兩/半)　石膏(二/兩)¶
　　豉(一/合)¶
　右十三味為末蜜和丸如梧子大飲服十丸日再服¶
　之稍稍加至二三十丸此神驗無不瘥也加光明砂¶
　一兩¶
烏梅圓治寒熱勞瘧乆不瘥形體羸瘦痰結胷堂食飲¶
減少或因行逺久經勞役患之積年不瘥服之神效方¶
<pb:KR3e0013_WYG_035-9b>¶
　　烏梅肉　　豆䜴(各一/合)　升麻　　　地骨皮¶
　　柴胡　　　鼈甲　　　恒山　　　前胡(各一/兩)¶
　　肉蓯蓉　　𤣥參　　　百合　　　蜀㯃¶
　　桂心　　　人參　　　知母(各半/兩)　桃仁(八十/一枚)¶
　右十六味為末蜜凡空心煎細茶下三十丸日二服¶
　老少孩童量力通用無所忌¶
治勞瘧積時不斷衆治無效者方¶
　生長大牛膝一握切以水六升煮取一升分再服第¶
<pb:KR3e0013_WYG_035-10a>¶
　一服取未發前食頃第二服取臨發時¶
大五補湯治時行後變成瘴瘧方¶
　　桂心(三十/銖)　逺志　　　桔梗　　　芎藭(各二/兩)¶
　　茯苓　　　乾地黄　　芍藥　　　人參¶
　　白术　　　當歸　　　黄耆　　　甘草(各三/兩)¶
　　竹葉(五/兩)　　大棗(二十/枚)　生枸杞根　生薑(各一/斤)¶
　　半夏　　　麥門冬(各一/升)¶
　右十八味㕮咀以水三斗煮竹葉枸杞取二斗次内¶
<pb:KR3e0013_WYG_035-10b>¶
　諸藥煎取六升分六服一日一夜令盡¶
鯪鯉湯治乍寒乍熱乍有乍無山瘴瘧方¶
　　鯪鯉甲(十四/枚)鼈甲　　　烏賊骨(各一/兩)恒山(三/兩)¶
　　附子(一/枚)¶
　右五味㕮咀以酒三升漬一夕發前稍稍啜飲勿絶¶
　吐之兼以塗身斷食過時乃食飲¶
烏梅圓治肝邪熱為瘧令人顔色蒼蒼氣息喘悶戰掉¶
狀如死者或久熱勞微動如瘧積年不瘥方¶
<pb:KR3e0013_WYG_035-11a>¶
　　烏梅肉　　蜀㯃　　　鼈甲　　　萎㽔¶
　　知母　　　苦參(各一/兩)　恒山(一兩/半)　石膏(二/兩)¶
　　甘草　　　細辛(各十/八銖)　香䜴(一/合)¶
　右十一味為末蜜丸如梧子大酒服十丸日再飲服¶
　亦得¶
治心熱為瘧不止或止後熱不歇乍來乍去令人煩心¶
甚欲飲清水反寒多不甚熱者方¶
　　甘草(一/兩)　　蜀㯃(三/兩)　　恒山　　　鼈甲(各四/兩)¶
<pb:KR3e0013_WYG_035-11b>¶
　　石膏(五/兩)　　香䜴(一/合)　　梔子　　　烏梅(各三/十枚)¶
　　淡竹葉(切二/升)¶
　右九味㕮咀以水九升煮取三升分三服¶
恒山圓治脾熱為瘧或渇或不渇熱氣内傷不泄令人¶
病寒腹中痛腸中鳴汗出方¶
　　恒山(三/兩)　　甘草(半/兩)　　知母　　　鼈甲(各一/兩)¶
　右四味為末蜜丸如梧子大未發前酒服十丸臨發¶
　時一服正發時一服¶
<pb:KR3e0013_WYG_035-12a>¶
恒山湯治肺熱痰聚胷中來去不定轉而為瘧其狀令¶
人心寒寒甚則發熱熱間則善驚如有所見者方¶
　　恒山(三/兩)　　甘草(半/兩)　　秫米(三百二/十粒)¶
　右三味㕮咀以水七升煮取三升分三服至發時令¶
　三服盡¶
又方治腎熱發為瘧令人淒淒然腰脊痛宛轉大便難¶
目眴眴然身掉不定手足寒方¶
　　恒山(三/兩)　　烏梅(三七/枚)　竹葉(切一/升)　香䜴(八/合)¶
<pb:KR3e0013_WYG_035-12b>¶
　　蔥白(一/握)¶
　右五味㕮咀以水九升煮取三升分三服至發令盡¶
藜蘆圓五臟並有瘧候六腑則無獨胃腑有之胃腑瘧¶
者令人旦病也善饑而不能食食而支滿腹大治之方¶
　　藜蘆　　　恒山　　　皁莢　　　牛膝(各一/兩)¶
　　巴豆(三十/枚)¶
　右五味先熬藜蘆皁莢色黄合𢷬為末蜜丸如小豆¶
　大旦服一丸正發時一丸一日勿飽食(肘後無恒/山及牛膝)¶
<pb:KR3e0013_WYG_035-13a>¶
刺灸法¶
肝瘧刺足厥隂見血　心瘧刺手少隂¶
脾瘧刺足太隂　　　肺瘧刺手太隂陽明¶
腎瘧刺足少隂太陽　胃瘧刺足太隂陽明横脉出血¶
凡灸瘧者必先問其病之所發者先灸之從頭項發者¶
于未發前預灸大椎尖頭漸灸過時止從腰脊發者灸¶
腎輸百壯從手臂發者灸三間¶
瘧灸上星及大椎至發時令滿百壯灸艾炷如黍米粒¶
<pb:KR3e0013_WYG_035-13b>¶
俗人不解取穴務大炷也¶
覺小異即灸百㑹七壯若後更發又七壯極難愈者不¶
過三灸以足踏地以線圍足一匝中折從犬椎向百㑹¶
灸線頭三七壯炷如小豆狀　又灸風池二穴三壯¶
凡一切瘧無問逺近正仰卧以線量兩乳間中屈從乳¶
向下灸度頭隨年壯男左女右¶
五臟一切諸瘧灸尺澤七壯穴在肘中約上動脉是也¶
諸瘧血脉不見者刺十指間出血血去必已先視身之¶
<pb:KR3e0013_WYG_035-14a>¶
赤如小豆者盡取之¶
瘧刺足少隂血出愈¶
㾬瘧上星主之穴在鼻中央直髪際一寸陷容豆是也¶
灸七壯先取譩譆後取天牖風池瘧日西而發者臨泣¶
主之穴在目眥上入髮際五分陷者灸七壯¶
瘧實則腰背痛虚則&KR0864;衂飛揚主之穴在外踝上七寸¶
灸七壯¶
瘧多汗腰痛不能俛仰目如脫項如㧞崑崙主之穴在¶
<pb:KR3e0013_WYG_035-14b>¶
足外踝後跟骨上陷中灸三壯¶
禳瘧法未發前把大雄雞一頭著懐中時時驚動令雞¶
作大聲立瘥¶
治瘧符(凡用/二符)¶
瘧小兒父字石拔母字石鎚某甲著患人姓名患瘧人¶
竊讀之曰一切天地山水城隍日月五星皆敬竈君今¶
有一瘧鬼小兒罵竈君作黒面奴若當不信看文書急¶
急如律令¶
<pb:KR3e0013_WYG_035-15a>¶
　此符必須真書前後各留白紙一行擬著竈君額上¶
　瓦石壓之不得壓字上勿令人近符若得專遣一人¶
　看符大好亦勿令灰土傅符上致使字不分明出見¶
　著符次第如後若明日日出後發須令人夜掃竈君¶
　前及額上令淨至發日旦令患人整衣帽立竈前讀¶
　符使人自讀必須分明讀符勿錯一字毎一遍若别¶
　人讀一遍患人跪一拜又以手捉患人一度若患人¶
　自讀自捉衣振云人姓某甲如此是凡三遍讀三拜¶
<pb:KR3e0013_WYG_035-15b>¶
　了以淨瓦石壓兩角字句上著竈額上勿令壓字上¶
　若瘧日西發具如上法三遍讀符至午時更三遍讀¶
　如上法如夜發日暮更三遍讀並如上法其竈作食¶
　亦得勿使動此符若有兩竈大竈上著符若有露地¶
　竈屋裏竈上著止有露竈依法著之仍須手捉符其¶
　符法如後若有客患㑹須客經停過三度發三度委¶
　曲著符如上法符亦云客姓名患瘧乞拘録瘧鬼小¶
　兒如左凡治久患者一著符一漸瘥亦可五度著符¶
<pb:KR3e0013_WYG_035-16a>¶
　如始可全瘥又須手把符如左¶
王良符張季伯書之急急如律令¶
　此王良符依法長捲兩手握念佛端坐如須行動檢¶
　校挿著胸前字頭向上¶
　右二符各依法一時用不得闕一符萬一不瘥但得¶
　一發輕後發日更讀即瘥一一仔細依法若字參差¶
　即不瘥¶
　　診谿毒證第十六¶
<pb:KR3e0013_WYG_035-16b>¶
江東江南諸谿源間有蟲名短狐谿毒亦名射工其蟲¶
無目而利耳能聽在山源谿水中聞人聲便以口中毒¶
射人故謂射工也其蟲小毒輕者及相逐者射著人影¶
者皆不即作瘡先病寒熱身不喜冷體彊筋急頭痛目¶
疼張口欠欬𠻳呼吸悶亂朝旦少蘇醒晡夕輙復寒熱¶
或似傷寒發熱散動亦如中尸便不能語病後如此自¶
非其土地人不常數行山水中不知其證便謂是傷寒¶
發熱散動作治乖僻毒盛發瘡復疑是瘭疽乃至吐下¶
<pb:KR3e0013_WYG_035-17a>¶
去血復恐疑蟲毒是以致禍耳今說其狀類以明其證¶
與傷寒别也方見别卷中¶
　¶
　¶
　¶
　¶
　¶
　¶
<pb:KR3e0013_WYG_035-17b>¶
　¶
　¶
　¶
　¶
　¶
　¶
　¶
　備急千金要方巻三十五¶
